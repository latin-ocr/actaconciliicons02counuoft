136 I. Abschnitt. Konzilstagebiicher.

curn suis sequacibus. Et rex tendebat ad differendum eleccionis
negocium requirens, ‚quod de hoc nichil tractaretur, donec refor-
macio esset perfecta.

Hiis tamen diebus instantibus a cardinalibus et tribus dictis
nacionibus eis adherentibus fuerunt requisiti cives, quod com-mo-
darent magnam domum publicam civitatis ad faciendum conclave,
super quo voluerunt habere consensum regis, qui dare aliquantu-
lum distulit. F inaliter consenciit et illi concesserunt domum et pa-
ratur pro conclavi.

Die lune XVI. Augusti Aragonenses et Portugalenses, qui
propter controversias predictas de concessione vocum Aragonensi-
bus et illius revocacione diu se a nacione Hispanica sequestraverant,
ad eam sunt reversi. Et aliter nes-citur de concordia inter illos.

Compertum est autem, quod illi Aragonenses et Portugalenses,
qui erant omnes legati regum Aragonie et Portugalie, adherebant
regi, saltem omnes Portugalensesa) et magna pars Aragonensium.
Et quia Castellani et Nauarri soli tenebant nacionem Hispanicam,
qui ex toto erant cum cardinalibus et duabus nacionibus Ytalie et
Gallie, rex procuravit, quod illi, quia sibi adherebant, intrarent
nacionem, ne Castellani et Nauarri facerent, quicquid vellent, quia
fideliter et multum instabant accelerari eleccionem.

Hiis mediis temporibus deputati agebant de reformacione circa
papam et cardinales

Pendentibus sic rebus die XXIX. Augusti rex fecit congregari
suos, videlicet patriarcham Antiochenum, episcopum Patauiensem,
marchionem Brandeburgensem et quosdam alios de suis; item le-

—gatos Anglie, Aragonie,Portugalie, ducum Burgundie et Sabaudie
et quosdam alios regi adherentes, qui vocaverunt tres cardinales
Pisanum, Placentinum et Florentinum et aperuerunt eis ex parte
regis unam viam eleccionis satis mirabilem dicentes, quod illam
exponerent collegio cardinalium. Et fecerunt eos iurare, quod non
revelarent et eciam, quod cardinales iidem iurarent. Aliter non
aperirent eis. Que via non ponitur hic ex causa. Sed talis est, quod
per illam¹’) nullus posset eligi in papam, nisi quem rex vellet. Ideo
cardinales illam plane recusaverunt et prohibuerunt omnes, quod
nullus eorum teneret tractatum cum rege vel suis, nisi adessent
deputati trium nacionum Ytalie, Gallie et Hispanie. Et ita fuit regi
vel suis responsum.

a) fehlt B. b) per illam fehlt B.

