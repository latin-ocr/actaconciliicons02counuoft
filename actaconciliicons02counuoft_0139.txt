A. Fitlastres Gesta concilii Constantiensis. 125

demandare, alter iterata voce recepiit se pro premissis facturum,
quicquid maiestas vestra preciperet faciendum aut pars concilii
sanior sibi mandaret agendum. Porro, rex gloriosissime, non sumus
pacis turbatores, sed veri zelatores ecclesiastice unionis neque ad
vestre maiestatis officium quidquid de personis ecclesiasticis attinet
statuendum, quas in Nicena synodo Constantinus imperator glorio-
sissimus solius Dei iudicio reservatas cognoscens a nemine asserit
iudicandas. Cum etiam sacrorum canonum attestacione legatur
Theodoricus ille rex serenissimus Deo inspirante dixisse synodalis
esse arbitrii in tanto negocio sequenda prescribere, ne aliquid ad se
preter reverentiam de ecclesiasticis negociis pertinere. Et quia ad
fidem confirmandam, non ad potenciam ostendendam exemplo vic-
toriosissimi principis huic sacre synodo vestra duxit ma-
iestas interesse, humiliter deprecamur eandem, quatenus pro Dei
reverencia, salute fidelium et tante maiestatis honore pacem augere
studeat et libertatem plenariam tribuat negociis et personis, qua-
tenus ad Dei laudem et sue maiestatis famam perpetuam liberis
votis et factis ad pacem et unionem venire possimus ecclesie sacro—
sancte.

Die luna quinta Julii rex, qui antea sepe fuerat requisitus, dare
responsa de cedula securitatum sibi porrecta et responderat, quod
deliberaret cum nacionibus Germanic et Anglie, misit ad collegium
cardinalium in scriptis responsionem suam in forma sequenti, quam
fabricavit patriarcha Antiochenus, ut creditur, qui nichil sine fraude
inclusa sciret, faceret vel nollet, ut de eo fama est.

In cedula d. cardinalium et nacionum ipsis, ut dicunt, adhe-
rencium duo petita continentur in effectu. Primum quod regia
maiestas prestare velit plenam libertatem et securitatem tam pro
eleccione futuri Romani pontificis quam pro certis in hoc sacro
concilio agendis.

Secundum, quod fiat decretum super modo, forma et tempore
eligendi papam etc.

Ad primum deputati in hac materia advisant per serenissimum
d. nostrum regem respondendum, quod ipse paratus est prestare
libertatem et securitatem petitas iuxta modum et formam per ora-
tores suos oblatos, decretis concilii semper salviS, et id vult cele-
riter et liberaliter cum effectu adimplere.

Ad secundum, quod, cum sua non intersit facere decreta seu
statuta de forma, modo seu tempore eleccionis t'iende‚ obremittit
nacionibus et huic sacro concilio, ad quod spectat talia condere.

