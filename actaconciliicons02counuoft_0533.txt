1417 um Nov. 8 - Nov. 11. 519

principalis tangitur ibi: dominus, causa materialis ibi: te, causa
formalis ibi: elegit, causa finalis ibi: ut edifices. Dico primoÍ¾ causa
autentica . . . Nam licet omnis vera eleccio summi pontificis habuit
autenticos electores, hec tamen alias supervicit. Facta nempe fuit
non per solum imperatorem Karolum magnum vel Ottonem regem
Theutonicorum, ut in cap. Adrianus IIet capitulo sequenti LXIIIdi.,
non solum per clerum et populum Romanum, ut in c: Ego Lude-
wicus eadem distinctione, non solum per sacrum dominorum cardi-
nalium collegium, ut in capitulo: Licet de vitanda. Extra de elec-
cione, ymmo facta fuit per universalem ecclesiam in hoc sacro con-
cilio congregatam et hoc per disposicionem eius in sex agregata
seu partes, in quibus et tres olym obediencie et ipsum collegium et
omnes catholici populi naciones universaliter adeo, quod non est
nacio vel obediencia, que non participaverit in hac eleccione sacrata.
Jam non est locus rebellionis vel scismatis, quia naciones omnes, . . .
reges et principes christiani per suos deputatos huic eleccioni
manum et animum prebuerunt et, quod plus est, non solum due
partes collegii et cuiuslibet alterius agregati, quod utique suffe-
cisset, sed omnes et singuli te, pater sancte, concorditer elegerunt,
ymmo verius iuxta thema ipse dominus te elegit. Quis enim non
videat attentis electorum varietate et multitudine et forma eligendi
decreta in publica sessione huius eleccionis concordiam humanitus
difficillimam extitisse. Quis ergo huic difficultati tantam facilitatem
opposuit, nisi spiritus sanctus . . . Est mirabile in oculis nostris.
Ex quo sequitur, quod, si qui se iactant de papatu: Ego feci eum
papam, scilicet meo tractatu vel arte sic factum est, offendunt primo
Deum, sibi ipsi attribuentes glori-am, que debet attribui <soli Deo,
secundo vestram sanctitatem, quia per talia verba vestri sinceri-
tatem eleccionis fermentare videntur . . .

Dixi secundo etc. . . . Hic est vere Martinus electus Dei ponti-
fex. Hic ut Martinus pauper et modicus electus Dei celum scilicet
celsitudinis papalis dives ingreditur etc. . . .

Dixi tercio etc. . . . Contra hanc eleccionem potissime racione
sue forme cessant argumenta omnia, que contra elecciones olym
domini Clementis et Urbani per tot annorum curricula concurre-
runt, contra Clementem, quod electus fuisset sede non vacante,
contra Urbanum, quod ex impressione, ita quod electus non fuerat
pure, gratuite et sincere. Set non sic in proposito celebrata . . .
Celebrata est enim in tanta libertate et pace, quod nec intus nec
extra conclave cuiusvis violencie vel impressionis potuit sentiri

