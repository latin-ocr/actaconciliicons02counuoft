1416 Marz 5 — Marz 7. 437

dunt. Ipsorum eciam non est conversacio quieta, Deo grata nec in-
spicientibus placida Deoque devota; oracionibus non vacant set
collocacionibus, non virtuti set vanitati, non doctrine set risui, non
contemplacioni set dissolucioni, non edificacioni proximi set forsan
detraccioni et aliis domum oracionis constituentibus domum nego-
ciacionis, non attendentes, quod presertim mali prelati tot mortibus
digni sunt, quot ad subditos suos perdicionis exempla transmittunt.
XI. q. III. Precipue. Capite enim cooperto, ut plurimum, quod est
abhominabile coram Deo, et erecti ut statua sine reverencia sacra-
menti stant coram sacerdote in eternum. Hoc autem facere coram
papa, rege vel principe presumere non auderent. Processionibus
generalibus pro sacratissima unione institutis adesse recusant.
Illico post missam frigidi devocione disparent velociter ut nebule
matutine. Etsi compareant, non in cinere et cilicio, in ieiuniis et
oracionibus, in fletu et planctu, set in privatis concionibus et par-
liamentis‚ non vultu dimisso cum devocione procedentes, set alius
modis inhonestis, quos reprobat c. II‘ de offic. archidiaconi di. nos.
Quis ergo vir devotus et amicus Dei et ecclesie hec attendens possit
clamores et lacrimas, saltem gemitus continere, non video. Non sic
ideo, non sic obsecro, reverendissimi patres et domini, set amodo
stantes in oracione, sanctitate et iusticia, clamantes coram Deo, sic
luceat lux vestra coram hominibus, ut videant opera vestra et glori-
ficent patrem, qui in celis est (Mat. V). Et tunc oraciones vestras
exaudiet dominus (Judith 4). Scitote, quoniam exaudiet dominus
preces vestras, si permanseritis in ieiuniis et oracionibus in con-
spectu domini. Et ut prima pars minoris concordet cum prima
maioris, que habet, quod hic gloriosissimus doctor sanctus Thomas
de Aquino iuges Deo preces fundens virtutibus emicuit, propter
quod concluditur, quod sancte clamavit. Patet: ipse enim ex opti-
matibus Comitum Aquinorum ducens originem, nolens propter genus
vel potenciam extollere in altum cornu suum, set pocius humilitatis
et paupertatis amicus habitum paupertatis huius sacre religionis
eciam invitis parentibus assumpsit. ln quo effectus magnificus in
sanctitate super omnes sancte devocionis et humilitatis immensitate
gaudebat, ut universorum in eum intuencium oculos ad humilitatem,
devocionem et sanctimoniam provocaret. Erat preterea regulariter
coram ymagine crucifixi et tam devota supra modum eius oracio, ut
frequenter in oracionibus existens velud raptus visus est quasi
duobus cubitis elevatus a terra. Ipsiusque revelacione innotuit.
quod scienciam, quam habebat latissime diffundens ad revelacionem

