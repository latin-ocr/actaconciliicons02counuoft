C. Der literarische Kampf um die Stellung des Papstes zum Konzil. 721

providere. Si vero motivum pape non foret racionabile et delibe-
racio concilii for-et esse necessaria, concilium iudicium et diffi-
nicionem eo casu habere debet et non papa. Et tunc, ut ex dictis
patet, papa ipse non legitime resideret, quamquam legitime presi-
deret. Ideo proposicio illa de copulato extremo est diligenter con-
sideranda, videlicet „papa legitime presidente et residente“.

Quarta mea assercio fuit ista: Gladii .- . . generale.¹) Ista pro-
posicio sequitur ex prima et tercia assercionibus, quoniam, >si con-
cilium non habet execucionem potestatis predicte, nisi ecclesia papa
carente aut ipso illegitimato vel deposito, sequitur, quod nec in ipso
concilio est diffinicio vel determinacio, cum sint actus executivi.
Hec doctrina est sancti Thome, ex intencione 2. 2. q. prima, articulo
4¹¹, ubi habet -pro fundamento, quod edicio simboli et questio fidei de
fide exorta sive alia quecunque, que ad totam ecclesiam pertinent,
ad solam auctoritatem summi pontificis spectant.

Et si dicatur, quod in gestis prIme Ephesine sinodi, perlecto
simbolo sinodi Nicene, decrevit sancta synodus sub anathematis
pena, aliam fidem nulli liceret proferre vel conscribere vel compo-
nere preter diffinitivam a sanctis, qui in Nicena congregati sunt
spiritu sancto, et idem reiteratur in gestis Calcedonensis synodi,
respondet sanctus doctor, quod talis prohibicio se extendit solum ad
pr1vatas personas, quarum non est determinare de fide. Non enim
per huiusmodi sententiam sinodalem ablata est potestas sequenti
sinodo novam edicionem simboli facere, non quide-m aliam fidem
continentem, set eandem magis expositam propter necessitatem
alicuius heresis insurgentis. Multo ergo minus auferri potest summo
pontifici, cuius auctoritate sinodus congregatur et eius sentencia
confirmatur. Item 4. sententiarum di. XXIIII. qu. 2. et art. 3. pro-
batur eciam ex intencione, quod potestas pape in ecclesia est
suprema et ipsius solius est disponere, iudicare et sentenciare, ubi
eciam introducitur dictum Cirilli Alexandrini episcopi . . ., quod
est tale, ut membra maneamus in capite nostro, apostolico
throno, Romanorum pontifice, a quo nostrum est querere, quid cre-
dere, quid tenere debeamus, ipsum venerantes, ipsum rogantes pre
omnibus, quoniam ipsius solius est reprehendere, corrigere, sta-
tuere, disponere, solvere et ligare, loco ipsius, qui ipsum edificavit,
et quod suum est, nulli alii plenum, set ipsi soli dedit, cusi omnes
divino iure capud inclinant, et primates mundi tamquam ipsi domino

¹) Vyl. oben.

Finke, Acta concilil Constanciensis. Π. 46

