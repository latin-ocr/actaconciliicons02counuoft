166 I. Abschnitt. Konzilstagebficher.

sanctitatis vestre diversis et grandibus negociis pro reparacione
christiane religionis. Et hoc preclarissimum negocium devotio sanc-
titatis vestre non pretermisit, set inter cetera huius etiam cura agit.
Et sicut salvator mundi Jhesus Christus per suam sanctissimam
passionem coniunxit et colligavit yma summis coniunxitque ipsam
humanam naturam cum divina, ita et beatitudo vestra agat hiis die-
bus, ut gens illa nostra iungatur sancte Romane ecclesie. Redeant-
que iste due gentes clarifice atque magnifice in pristinam illorum
benivolenciam et amorem, a qua benivolencia ob tam diuturnum
scisma destitute sunt verseque in mutuum quoddam odium atque
malivolentiam. Cupit hanc sanctissimam unionem, beatissime
pater, serenissimus dominus meus, d. imperator Constantinopoli-
tanus, filius sanctitatis vestre, patriarcha eciam illius urbis ceteri-
que populi christiani illarum parcium, sicut persensi, quod iam
prelocutum fuit de hac materia in presencia sanctitatis vestre per
legatum ipsius serenissimi d. imperatoris, qui hanc materiam ulte-
rius ipse secundum commissionem suam in hac parte prosequetur.
In quantum autem attinet ex regionibus illis, ex quibus huc ad
sanctitatem vestram accessi, que subiecte sunt in magna parte do-
minio et precepto superius nominatorum serenissimorum regis et
principis, filiorum sanctitatis vestre, que tamen gentes cultui et ritui
illius ecclesie subiecte sunt, ipsi gloriosissimi principes, sicut in
aliiS, curam gerunt in ampliacionem christiane religionis et aug-
mentum, sicut sepissime patuit sanctitati vestre et fama multorum
et ipsorum principum litteris. Omnem eciam curam fecerunt, ut
gentes, que ipsorum precepto subiciuntur, que sequestrate sunt a
gremio sancte Romane ecclesie, ut zelatores christiane fidei cupiunt,
ad unitatem ecclesie reducantur, hoc servato, ut cum via debita et
honesta atque consueta fiat, scilicet per congregacionem concilii, ut
utrimque congregentur periti et experti iuris, qui discernant de ne-
gociis fidei et hanc differenciam inter illam gentem cum sancta Ro-
mana ecclesia. Sperandum autem erit. beatissime pater, quod . . .⁸)
manifestabit veritatem nec pacietur amplius tantos populos seque-
stratos esse ab invicem. Amplectetur itaque beatitudo vestra, sanc-
tissime pater, presencia tempora, cum offeruntur! Multi sanctorum
pontificum predecessorum sanctitatis vestre, ,non dubito, cupierunt
presentem voluntatem illorum populorum et nescio, quo Dei iudicio
non sunt assecuti. Felicissima autem sanctitas vestra, que ad hunc
diem servata est, felices eciam nos, quibus datum erit illud videre

 

ι) R, (Υ ‹mse-hemena s. s., die schism· :u dammi.

