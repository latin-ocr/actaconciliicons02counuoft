74 I. Abschnitt. Konzilstagebiicher.

possidebat, in quo sunt insule Sicilie, Sardinie et Maioricarum.
Quam concessionem magis extorserunt quam obtinuerunt. Quo con-
cordato iterum surrexit difficultas de sedibus, de qua supra, et
legati Francie obtulerunt illos recipere cum eis alternatim cum
protestatione infrascripta, quod Aragonenses legati acceptaverunt
et concilium confirmavit.

Consequenter legati d. Jacobi comitis Marchie et Johanne‚ di·
centes se regem et reginam Sicilie et possidentes regnum, moverunt
contraversiam de sedibus dicentes, quod ipsi debebant precedere
in honore sedis dictos Aragonenses, et quod illam concessam sedem
cum Gallicis Aragonenses precedebant eos, quod facere non debe-
bant: que controversia sedata est eo medio, quod dicti legati regni
Sicilie sederent in parte sinistra immediate post Anglicos, quia
Gallici tenebant primam partem dextram, quod acceptaverunt cum
protestatione infrascripta.

Hiis taliter concordatis legati Portugalie adiverunt collegium
cardinalum et singulas naciones conquerentes, ut supra, de con-
cessione vocum facta Aragonensibus et fecerunt in scriptis protesta-
cionem sollemnem cum instrumento, cuius tenor sequitur inferius.

Et post illam protestacionem dixerunt, quod pro acquirendo
regem Aragonum solum, non regnum, quia prelati et clerus illius
regni obediunt Petro de Luna et resistunt regi, concilium forte
proderet reges et regna Castelle, Portugalie et Navarre. Et quantum
ad eos asseruerunt se recessuros de concilio. Erant autem duo soli,
quia quatuor reliqui adiverant salutatum regem Romanorum ad
Angliam vel in via revertentem.

Hiis actis dies est assignata, quo legati Aragonie se debuerunt
unire cum concilio et cetera facere, que in capitulis continentur,
videlicet dies iovis XVa. Octobris, quam diem ab inicio pro dilacione
expectandi legatos Castelle petiverant, et illam denegatam de facto
obtinuerunt, in quo negocio servatus est ordo sequens.

Die igitur iovis XV. Octobris anni MCCCCXVI et concilii se-
cundi sedit concilium primo sine sollennitate. Et antequam intra-
rent legati Aragonie, legati Portugalie fecerunt protestacionem in-
frascriptam petentes instrumenta. Et recesserunt de loco concilii
et sessionis. Tenor autem protestacionis talis est:

Quoniam et licet . . . premissarum.²)

1) Hardt IV, 912-20; Mansi XXVII 954—57.

