302 1. Abschnitt. Konzilstagebiicher.

*ru

bandum et ratificandum, que in eodem acta sunt et erunt, desti-
navit. Qua propter nos sui ex parte vestris dignissimis presentamus
conspectibus concludendo, quod iusticia eius manet sicut sol in lu-
cendo, que fuere verba vestris metuendissimis paternitatibus sic
debiliter introducta . . . altissimus, qui per infinita regnat bene-
dictus. Amen.

Post autem predictorum oratorum exposicionem supradictam
rev. in Chr. p. d. episcopus Salisbiriensis unus ex oratoribus regis
Anglie aliqua a se ipso et iure speciali dixit in commendationem
serenissimi d. regis Portugalie et Algarbii.

Et deinde rev. in Chr. p. d. Franciscus miseracione divina
sanctorum Cosme et Damiani diaconus cardinalis ex commissione
sacri collegii revmorum p. d. sancte R. e. cardinalium et aliorum
prelatorum sacri Constanciensis concilii eis eleganter respondit,
ut sequitur:

Excellentiam et inclita gesta illustrissimi regis Portugalieâ€š pa-
tres optimi, cuius hic adstant preclari oratores et magnifici nuncii,
non facile video verbis paucis explicari posse. Illud tamen videtur
maxime sibi convenire, quod de sapienti rege scripsit rex sapien-
tissimus, cum ait: Rex sapiens stabilimentum populi (Sap. VI), ubi
duo maxima brevi sermone conclusit, scilicet causam, qua nulla in
humanis maior, et effectum, quo nullus inter homines melior. Nam
quod ad primum pertinet, si queritur, que sit causa bone gubernaci-
onis universi, nemo est, qui non retente respondeat, quod sapien-
cia gubernantis. . . . Quam ampla vero sit huius regis sapiencia
facile colligitur ex gestis eius amplissimis. Non enim regnum suum
fortuna sibi contulit nec relinquerunt parentes aut maiores sui, sed
virtute sua sibi comparavit, in quo etiam tuendo augendoque mira-
bilis quedam eius sapiencia virtutesque sue clarissime refulserunt.
Fuit enim et est in propulsandis hostibus et arcendis bellorum cala-
mitatibus fortis et strenuus, in componendis subditorum dissidiis
iustus et equus, in protegendis inopibus et miserabilibus personis
promptus et pius in omnique opere regio magnificus et largus et,
quod est super omnia gloriosum, christiane fidei propugnator fer-
ventissimus et invictus. Pro qua etiam fide propria sponte mari se
committens et Maurorum terras ingressus urbem eorum amplissi-
mam expugnavit egitque, ut, ubi impurus adorabatur Machometus,
ibi redemptor noster glorificetur Christus. Beata itaque universa
regni Portugalensis terra, cuius rex hic idem ipse rex nobilis est
(Ecclesiast. X) . . . Ceterum pro affectu ferventissimo illius illu-

