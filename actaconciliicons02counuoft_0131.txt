A. Fillastres Gesta concilii Constantiensis. 117

quosdam alios, maxime de obediencia Gregorii et paucos de nacione
Ytalie, plures de nacione Germanie et Anglie, que magis regem se-
quebantur, quamquam et multis non placeret idem, quia rex se-
pissime est in nacionibus Germanie et Anglie et sua presencia tollit
pluribus libertatem.

Die veneris XXVJ) Junii tota nacio Hispanie, videlicet Ca-
stella, Aragonia et Navarra, nemine contradicente approbaverunt
cedulam cardinalium super electoribus futuri pape, quod summe
displicuit regi et vehementer perturbatus est. Ipsoque die post
prandium vocavit legatos Aragonie, qui ante tenebant partes suas
et acriter arguit eos et permotus est cum eis et presertim cum comite
Cardone, altero ex legatis, de quo magis confidebat et cui dederat
devisiam suam et eam portabat et illam exprobavit sibi, qui illam
removit, et aliquandiu non portavit illam, tamen reassumpsit. Et
valde aspere locutus est eis; qui responderunt, quod iuste fecerant
et se habere In mandatis a suo rege Aragonum non discrepare a
legatis regis Castelle, qui prius illam cedulam approbaverant. Cre-
debatur, quod comes Cardone esset ligatus cum rege3 ipse postea
dixit pluribus, quod promiserat sequi partes suas, quamdiu bene et
recte ageret3 et quia videbat eum non recte agere pro unione eccle-
sie, nolebat eum sequi. Et ita de ceteris preter duos, qui semper
favebant regi. Cedulam tamen approbarunt et comes Cardone viri-
liter sequebatur cedulam contra regem.

Die sabbati sequentis rex convocavit presidentes et deputatos
nacionum in loco nacionis Ytalie et venerunt illi de nacione Hispa-
nica, quibus dixit, quod non petebat eos et quod recederent. Qui
cum tardarent recedere, dixit eis: Vos recedetis, vel ego recedam;
eatis ad nacionem vestram, ego ibi loquar vobis. Et iverunt. Ipse
allocutus est ceteros, motus animo, et post multa conclusit, quod
procederetur ad eieccionem Petri de Luna, et postea ad rei'ormaci-
onem ecclesie, deinde ad eleccionem3 et semper habet istum ordi-
nem in verbo. Responderunt, quod deliberarent in suis nacionibus.

Deinde transivit ad nacionem Hispanicam et ibi fecit multas
querelas de eis et multum aspere loquutus est eis de illa cedula
approbata, et finaliter requisivit de eleccione Petri de Luna, prote-
stans de fautoria scismatis contra eos, nisi facerent. Cum eo erant
patriarcha Antiochenus, Bisuntinus et Viennensis archiepiscopi,
episcopus Attrebatensis pro duce Burgundie, qui erant de nacione
Gallicana, Mediolanensis archiepiscopus, quidam alii Ytalici, te-

α’) Fini?

