A. Fillastres Gesta concilii Constantiensis. 109

per eum, et quod vellet esse in palacio cum legatis et aliis, qui cum
eo fecerant requisiciones. Sabbato in vigilia penthecostes¹) de mane
rex annuit. Et postea mutavit horam ad terciam horam post pran-
dium et venit in sexta cardinalesque expectaverunt per tres horas.
Venit autem solus sine legatis et aliis requirentibus preter legatos
Sabaudie. Cardinales fecerunt sibi responderi per cardinalem
sancti Marci, qui facta prefacione satis ad rem pertinente respondit
ad singula quesita. Ad primum, quod cessarent a tractatibus de ne-
gocio eleccionis, quod requisiti urgentissime se tractare obtulerunt,
quodque utinam alii, ad quos non pertinebat, non tractarent. Satis
enim erat cognitum, quod aliqui singulares hoc tractabant, et quod
iam erant determinati modi future eleccionis, ex quibus erat scan-
dalum et in concilio et apud diversas et remotas regiones. Ad se-
cundum, quod servarent decreta concilii, respondit: quod nulla ad-
huc violaverant, et ut ista omnia cessarent, obtulit modum delibe-
ratum per cardinales contentum in scriptura sequenti, quam alta
voce legit et lectam obtulit regi ex parte collegii, et similem obtulit
ibi pluribus existentibus. Cuius tenor talis est:

Ad laudem, gloriam et honorem omnipotentis Dei2) . . .

Qua lecta et presentata regi, cum illa offerretur legatis Sabau-
die et aliquibus de nacione Germanie ibi presentibus, illi recipere
non ausi, ut visum est, noluerunt. Rex enim illam moleste visus est
audivisse et dixit, quod illam non acceptabat, et certe non libenter
recepit. Tandem dicto sibi per cardinalem, qued illam videret, recepit
et aliqua dixit, que non pertinebant ad materiam cedule et recessit.

Cardinales illam miserunt legatis Castelle, qui illam grate ac-
ceptarunt; et in crastinum dicte penthecostes rogaverunt cardinales
congregacionem post vesperas, quod fecerunt. Et venerunt ad eos
legati omnes et cum magna graciarum actione acceptaverunt illum
modum, parati se unire concilio, si placeret concilio illum modum
acceptare, dicentes se ita dicturos regi et omnibus nacionibus, quod
et fecerunt diligenter; sed rex moleste audivit eos.

Ex ista cedula rex plurimum turbatus est et plures, qui invicem
factiones habebant; et visi sunt illam cedulam impugnare ex qui-
busdam adinvencionibus frivolis.

Cardinales diversi iverunt ad diversas et ad singulas naciones
lune post pentliecostem. Et illa cedula exposita nacioni Gallicane
et lecta supervenerunt duo ex legatis Castelle ex parte aliorum et

ἦ 29ᾟᾶ

²) Hardt II, 586; Mansi XXI‘III, 361.

