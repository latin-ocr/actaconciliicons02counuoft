200 Ι. Abschnitt. Konzilstagebiicher.

Cilie eiusdem regis socero²¹), qui de Constancia eis obviaverat, duo-
bus Turchis, quorum unus erat rex et alius dux, qui nuper regnum
Hungarie in absencia eiusdem d. regis Romanorum invadentes in
bello conflictum passi fuerant curn multis millibus Turchorum in
ore gladii occisorum et nunc capti detinebantur, ac pluribus aliis
comitibus, baronibus, militibus et proceribus ac domicellis in multi-
tudine copiosa lacumque transfretantes tandem hora quinta post
mediam noctem portum civitatis Constancie sunt ingressi. Ubi ab
episcopo et clero processionaliter et a magistro civium et consulibus
civitatis eiusdem honorifice et reverenter recepti sunt et inde sub
duobus palliis prius rege et subsequenter regina peditibus proce-
dentibus in maximo iubilo usque ad cathedralem ecclesiam Con-
stanciensem conducti sunt. Ubi prefatum summum pontificemb)
pontificalibus pro celebracione divinorum indutum, qui unacum
suo sacro collegio revmorunl p. s. R. e. cardinalium magnaque multi-
tudine prelatorum et aliorum eosdem regem et reginam prestolati
fuerant, reppererunt, receptisque per ipsum summum pontificem
prefatis rege et regina ad osculum pedum et manus et solo rege
ad osculum pacis sive oris, et ad iuxta latus dexterum pape
in singulis sedibus pannis aureis involutis consederunt. In-
ceptisque officiis matutinorum rex diaconali veste vestitus
et diadema deauratum tendens ad rotunditatem cum circulo desuper
atque cruce, qualiter solent reges pingi, super caput suum gestans
quintam lectionem cecinit, Summusque pontifex largitus est eidem
regi ensem et capellum, ut moris est Romanorum pontificum in nocte
nativitatis facere. Post quorum matutinorum complementum pre-
fatus Romanus pontifex primam missam cecinit et successive secun-
dam et terciam celebravit. Que quidem matutinorum et missarum
celebraciones per sex horas continue duraverunt. Quibus omnibus
prefati d. rex et regina personaliter interfuerunt. Hiis vero matu-
tinorum et missarum solempniis celebratis summus pontifex pala-
cium est ingressus. Rex autem et regina unus post alium proce-
dentes quilibet palacium sibi deputatum ingressus est, rex suis et
regina suis, baronibus, proceribus et domicellis in magna copia
sociati. Et adverte, quia undecim hore continue non divertendo ad
actum alium tam in expectando ipsos regem et reginam quam in
celebrando dicta matutinorum et missarum solemnia per summum
pontificem, d. cardinales et alios sunt consumpte, ita quod, quicun-
que predictis divinis officiis interfuerunt, plurimum fatigati sunt.

 

 

a) (κ- genero. b» (¹ sulm sacro collegio

