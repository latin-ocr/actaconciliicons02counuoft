Β. Der liber gestorum des Cerretanus. 183

vel circa Constanciam sunt ingressi et cum oratoribus regis Roma-
norum, archiepiscopo videlicet Colocensi‚ quodam milite suo col-
lega, quos ibidem repererunt magistroque civium et consulibus pre-
dictis illa, pro quibus destinati fuerant, practicarunt, tractarunt et
ordinarunt usque adventum d. nostri pape.

Die vero sabbati XXVII. predicti mensis d. noster papa Jo-
hannes XXIII. per lacum de Rineck veniens, solo d. cardinali de
Branchaciis eius comite sociatus ad monasterium sancti Ulrici de
Crutzlini‚¹) ordinis canonicorum regularium, quod est extra et

prope portam Constancie hora vesperorum applicuit ibidemque
nocte illa pernoctavit.

Die vero dominica XXVIII. predicti mensis hora vesperorum
Constanciam sub pallio prefatus d. noster papa equum album equi-
tans ingressus est et a magistro civium et consulibus pluribusque

- aliis militibus et nobilibus peditibus civitatis Constancie a dicto mo-

nasterio per habenas equi adexstratus et ab episcopo et clero cum
reliquiis et aliis ornamentis ecclesiasticis, ut est moris, usque ad
ecclesiam cathedralem sociatus et honorifice conductus est. Ibidem-
que descendens populo benedixit et post episcopale palacium in-
gressus est.

Die mercurii ultima mensis Octobris, in qua fuit vigilia om-
nium sanctorum, d. noster papa Johannes XXIII. in ecclesia cathe-
drali Constanciensi vesperas pontificaliter celebravit. Et post
vesperas, quia iuxta morem Romane curie fuit potus in aula,
sumpto potu sive collacione ipse d. noster papa causam adventus
sui ad civitatem Constancie revmis in Chr. p. d. sancte R. e. cardi-
nalibus et aliis prelatis et procuratoribus dominorum non in magno
numero ibidem existentibus exposuit ab eisque sciscitatus est,
quando videretur eisdem, quod concilium inchoari et prima sessio
fieri deberet. Tuncque responsum est, quod bonum erat, quod
usque in crastinum prelati super hoc deliberarent. Quod summo
pontifici placuit. Pro parte igitur d. Jacobi episcopi Lunensis came-

ram regentis preceptum est omnibus prelatis et procuratoribus
’ dominorum in sacro concilio Constantiensi existentibus, quatinus
in crastinum in aurora in palacio apostolico pro huiusmodi delibe-
racione convenire deberent.

Die igitur iovis prima mensis Novembris, in qua fuit festum
omnium sanctorum, lucescente quatuor ex revmis d. sancte R. e.
cardinalibus, videlicet d. Antonio de Challant tituli sancte Cecilie

 

¹) so B, C fiir Kremlinqen.

