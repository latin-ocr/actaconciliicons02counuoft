B. Der liber gestorum des Cerretanus. 345

sanctissime ecclesie et presentis concilii spectare videntur et ad
unionem consequendam resque omnes pariter et armorum, quibus
ingens et frequens est copia ac multitudo, personasque probas et
regnum omne proclivius et avidius ad omnia semper placita et im-
perata, sperantes primo ex hiis omnibus ab immortali et summo
Deo, cuius sunt opera atque cause, mercedem et merita obtinere
vosque, patres gloriosissimos et excelsos, in quorum pectore atque
mente clementia et iustitia pariter perseverant, in eorum iure, rebus
debitis et oportunis equos et favorabiles ita habere benivolos et
promotores, ubi et ipsi ecclesie filios fidelissimos se exsistimant et
fatentur et esse intendunt, donec ista in vita durabunt mortalium
. . .Amen.

Si¹) dignitati summorum principum, de quibus oraturus sum,
si sublimitatibus vestris, patres optimi, qui ex omnibus mundi sa-
pientibus electi pro generali concilio hic convenistis, possem ac-
commodare sermonem, raro unquam fuisset aut futura esset cuius-
piam oratoris dictio 'huic equiparanda, sed quia sentio nil in me
tale, ut hoc de me vel sperare vel spondere audeam, vestre humani-
tatis erit ignoscere, quod presumpserim hoc tempore dicere, curn, ut
nostis, non temeritas impulerit sed imperium vestrum, quod recu-
sare nequeo, me coegerit ad dicendum.

Ad rem ipsam igitur sub hac fiducia veniendo illustrissimos prin-
cipes Jacobum regern et Johannam reginam Jerusalem et Sicilie,
quorum magnifici legati hic adstant, extollit, quod scriptum est et
quod merito videtur eisdem posse attribui, ut dicamus, quod isti
sunt principes nominati in cognationibus suis (primi Paralip. IIII.
cap.). Laudes autem principum in tribus maxime attenduntur,
primo ut sint devoti quoad Deum, secundo ut sint sapientes quoad
administrandam rem publicam, tertio ut sint clementes ad subditos.
Propter primum laudatur Abraham, cui, cum esset peregrinus in
terra aliena, dictum est: princeps Dei es apud nos (Gen. XXIII).
Hinc de ipsis principibus scriptum est, quod sciant se reddituros Deo
rationem propter ecclesiam, quam Christo tuendam suscipiunt
(XXIII q. V.princeps): quibus etiam immin-et cura preceptorum Dei,
ut liberent vi oppressos de manu calumniantium (Psalm. ΙΙ). De
regibus scriptum est: servite domino in timore (XXIII q. IIII si
ecclesia). De secunda autem, scilicet de sapientia principis, legitur
de David, quod erat sedens in cathedra sapientissimus princeps

¹) Anticort Zabarellas.

