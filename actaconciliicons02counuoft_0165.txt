A. Fillastres Gesta concilii Constantiensis. 151

eligendo, quantum sexdecim cardinales et tantum tres de nacionibus
in impediendo quantum octo cardinales. Hiis disputatis recesserunt
deputati in crastinum reversuri.

Die sabbati XXIII. Octobris in predictis deputatis modus datus
ex parte nacionis Gallicane fuit acceptatus per deputatos nacionis
Germanice, eo maxime pretextu ultra raciones dictas per archiepis-
copum Turonensem pridie, quod per modum datum per cardinales
erat in potestate nacionis Ytalice habere papam Ytalicum. Proba-
batur, quia sunt XV cardinales Ytalici et essent quinque de illa
nacione deputati et sic XX. Ergo de alia nacione quacunque non
possent esse due partes, cum non essent in toto nisi XLVI. Sed hic
est fallacia, quia iungit cardinales cum deputatis nacionis Ytche,
quos debet dividere per formam cedule, cum cardinales pro se de-
beant facere duas partes et deputati nacionum duas. Fuit diu per
plures super hoc disputatum et inter cetera dictum, quod cardinales
debebant consentire, quod ius eorum secundum suam cedulam sal-
vum remanebat. “

Cui fuit responsum, quod ymo ledebatur, quia per illam suam
viam cardinales haberent mediam partem in eleccione, sed per hanc
viam non haberent nisi sextam et tantum posset quelibet nacio,
scilicet sex de qualibet nacione, quantum omnes cardinales et in
effectu eleccionis quatuor deputati, quantum sexdecim, ymo quan-
tum omnes cardinales in eligendo, et tres deputati quantum octo
cardinales in contradicendo. Post hec recessum est.

Die lune XXV. Octobris nichil factum est, nisi disputare,
maxime utrum concilium potuit derogare iuribus edictis super elec-
cione pape vel illa tollere, propter quod dubium cardinales dudum
obtulerant modum sepedictum.

Die martis XXVI. Octobris deputati nacionis Hyspanice respon—
derunt, quod adherebant vie date per Gallicos et approbate per
Germanos. Et ita sunt tres naciones pro illa via.

Cardinales, saltem maior pars et preter admodum paucos, mul-
tum contradixerunt illi modo: tum quia videtur eis respectu eorum
iniquus per raciones suprascriptas, tum quia maxime difficilis ad
concordiam eleccionis propter diversitates ymo adversitates naci-
onum. Nulla enim nacio preter Ytalicam vellet Ytalicum. Et ista est
precipua causa consensus aliarum nacionum. Gallici non vellent
Anglicum propter inimicicias regnorum neque Germanum propter
inimicicias regis Romanorum ad regem et regnum Francie pro rege
Anglie; neque Anglici Gallicum eadem racione, nullaque nacio

