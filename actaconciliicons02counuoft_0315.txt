B. Der liber gestorum des Cerretanus. 301

propter regis Ladislai obitum, nonnullas etiam ecclesie terras in-
debite occupantis, ad quarum recuperacionem predictus Johannes
penitus attenderet, predictum concilium deberet per eundem tota-
liter prorogari. Verum percepto postmodum, quod prefatus Jo-
hannes contra huiusmodi intencionem ad memoratum concilium
celebrandum ad hanc urbem perrexerat, attento quod bone memo-
rie d. cardinalis Ulixbonensis et d. Ferdinandus episcopus Portu-
galensis, ipsius d. regis nepos, unus hic et alter erant in Bononia
constituti predictique sui ambassiatores non poterant ita cito tum
propter viarum distantiam tum propter temporis brevitatem in eo-
dem concilio, prout negocii celebritas exigebat, interesse cardinali
et episcopo predictis, suas litteras, quatinus onus procuracionis, ut
in eodem concilio suo nomine interessent, direxit sufficiencia man-
data eisdem ad hoc destinando. Et accidit, quod illi, per quos huius-
modi mandata destinavit, cum unus ad hanc civitatem, alter Bono-
niam accessissent, cardinalem et episcopum memoratos nullatenus
invenerunt. Quapropter predicti d. regis intencio suo frustata fuit
effectu. Ceterum recessu cardinalis et episcopi predictorum sibi
insinuato aliisque ambassiatoribus per eum iterum deputatis pre-
fatus d. rex non absque sui animi molestia et rancore certitudi-
naliter percepit memoratum Johannem ab hoc almo concilio nequiÎ‡
ter recessisse ac quod illustrissimus Romanorum rex ad Hyspani-
arum partes propter desideratissimam unionem accedere dispone-
bat, quodque predictum negocium tam propter ipsius Johannis re-
cessum quam propter predicti d. Romanorum reg-is adventum pro-
rogabatur, prefatus d. Portugalie et Algarbii rex non disposuit pro
tunc ambassiatores alios ad predictum concilium destinare3 sed ad
classem et armatam, quam ob nostri redemptoris et eius ecclesie
obsequium suique gloriosi nominis ampliacionem parare inceperat,
summis studiis attendere curavit. Cum qua, ut altissimo placuit,
civitatem Cepta nuncupatam, ad cuius portum applicuit, feliciter
debellavit, adeo quod dampnati Macumeti nomine ab ea eiecto et ex-
stirpato Christus hodie in ea colitur et adoratur, quod universali
ecclesie totique populo christiano ad ingens gaudium et leticiam
merito cedere debet, quoniam per eandem civitatem mari terraque
potentem, que portus et clavis est tocius Africe, omnipotens suis
christcolis aperuit viam, ut per eam ad animarum suarum salutem
gradientes contra eosdem Sarracenos bene valeant operari. Nunc
autem prefatus d. Portugalie et Algarbii rex nos ambassiatores
suos ad hoc sacrum concilium cum sufficienti mandato ad appro-

