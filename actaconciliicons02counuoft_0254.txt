240 I. Abschnitt. Konzilstagebiicher.

iter versus Constanciam arripuerunt, continuatisque diebus, tandem
die mercurii prima mensis Maii ad ipsam applicuerunt, reperientes-
que sacrum concilium ad citacionem contra papam decernendam
in sessione in crastinum celebranda dispositum mirati sunt.

Istis⁸) autem diebus mediis, quibus legati et oratores predicti
iverunt et rediverunt a papa, electi sunt aliqui de qualibet nacione
ad reformandam ecclesiam sanctam Dei in capite et in membris.
Fuit eciam pro parte d. cardinalium petitum, quod ipsi computa-
rentur pro una nacione et quod in litteris, que pro parte concilii
scribuntur, fieret de ipsis mencio, sed obtinere nullatenus
potuerunt.

Die iovis secunda mensis Maii, cum septima sessio celebrari
deberet, convenientibus seorsum in sacristia cathedralis ecclesie
Constantiensis gloriosissimo d. Sigismundo Romanorum et Hun-
garie rege semper augusto, revlniS in Chr. p. d. sancte R. e. cardi-
nalibus ac rev. in Chr. p. d. presidentibus et deputatis nacionum
prefati d. cardinales et maxime sancti Marci et Florentinus, qui ad
papam legati fuerunt· destinati per magnum temporis spacium, apud
d. regem, presidentes et prelatos institerunt cum allegacionibus
racionum, quod procuratorium pape super renunciando papatui in
ea forma, qua petitum fuerat, per eos allatum acceptari et citacioni
supersederi deberet. Sed modicum profecerunt, quoniam per presi-
dentes et deputatos nacionum conclusum est, quod sessio celebrari
et citacio decerni deberet, attento quod iuxta conclusionem per

antea factam omnes d. prelati et oratores dominorum in sacro Con· ‚

stanciensi concilio existentes erant pro sessione celebranda in ec-
clesia cathedrali Constanciensi et in loco consueto congregati.

Ingressi sunt itaque prefati d. rex, cardinales, presidentes et
deputati nacionum locum concilii, ubi erant ceteri congregati domi-
nusque rex sacris vestibus, videlicet dalmatica et pluviali vestitus,
dyadema in capite tenens, sceptrum, pomum auream cum crucibus
desuper aureis ac ensem per tres dominos gestari faciens sedit in
suo solio maiestatis; reverendissimusque in Chr. p. d. J. misericaci-
one divina episcopus Ostiensis s. R. e. cardinalis Vivariensis nuncu·
patus ac vicecancellarius ipsi concilio presedit et rev. in Chr. p. d.
archiepiscopus Ragusinus missam spiritus sancti solempniter cele-
bravit. Qua finita1) . . .

a) In B um Raude ohne 1'erwez‘szmysxeichen,· iu (¹ ει» ΓονίῖαιιΓῡηάεν Text.

²) Es folqt ein humer Ausum aus den nachfolyenden Akten.

