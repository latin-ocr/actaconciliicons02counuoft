E. Der liber gestorum des Cerretanus. 317

fallibiliter destinabimus eosdem, et ubi tempore non pertingerent
ortato, acceptum ex nunc habemus, quod ad ulteriora procedere
valeatis, ratum et gratum habituri, quidquid eorundem capitulorum
tamen servato tenore faciendum duxeritis3 quoniam et aliter, in-
quantum nos concernit, talentum nobis a domino creditum sancte,
iuste et fideliter eidem et alme matri nostre ecclesie infallibiliter
persolvemus. Que tam pro dictorum oratorum aliquali super eorum
hic facta et interim facienda mora excusatione quam vera conso-
latione vestris duximus merito presentium serie signanda paterni-
tatibus, quas ad veram et perfectam pacem et unionem predictas
debitamque et canonicam reformationem dicte ecclesie in capite
et in membris ac heresim et aliorum illicitorum integram et realem
exstirpationem conservare dignetur in longitudine dierum optata
filius virginis, de cuius sponsa agitur, quique vivit et regnat in secu-
lorum secula benedictus Amen. Script. apud Vallemoletifl) Item
erat fienda similis mutatis mutandis d. imperatori etc.

Revmo i. Chr. p. et d. d. F. archiepiscopo Narbonensi et pri-
mati, s. R. e. camerario, d. meo metuendissimo. Rev. p. et d. noster
singularissime humili recomendatione premissa! Quia tempus diete,
qua obedientia Benedictina Constantie iuxta tenorem capitulorum
Narbone initorum et conclusorum se representare tenetur, instat de
proximo, ante quod putamus nedum illuc esse posse, ymmo ab hoc
exire regno, nisi Deus aliter prevideat, quod in presenti, licet fueri-
mus VI septimanis et ultra hic, videamus, scribimus cum d. Michaele'
et Ottobono per alias literas pro eorum et nostra excusatione super
mora, quam fecimus, sacre synodo per latorem presentium nostris
extensis, licet talibus non indigeamus missionibus, ut in minuta
presentibus interclusa videbit paternitas vestra rev. plenius conti-
neri. Et quia plene omnia, que egimus et hic fere referuntur, in ipsa
minuta continentur, pauca nobis supersunt ad scribendum. Verum
audivimus, quod d. ille de Luna nunc, ut aliqui seminant, offert
renunciationem simpliciter, dummodo locus mutetur et quod vult
ex nunc constituere procuratores irrevocabiles ad cedendum, quos
cum oratoribus huius regni ac Aragonum, si sibi restituatur obedi-
entia, alias cum solis huius regni Constantiam mittere intendit, que
a pluribus non creduntur etiam magnis et maximis huius patrie,
qui contrarium ab eius ore audiverunt, videlicet: quod numquam
renunciabit. Idcirco tales et alii nonnulli domini dicunt, quod non
vult mittere, nisi ad videndum, an locus bonuS, securus et capax

 

a) C: solat etc.

