134 I. Abschnitt. Konzilstagebiicher.

partem ad hospicium suum omnes Hungaros, Boemos et PolonOS.
Quid apud illos fecerit, scribens ignorat.

Die mercurii quarta Augusti generalis ordinis Minorum Ytali-
cus et alii de ordine fecerunt capere in domo illorum fratrem Guil-
lelmum quendam illius ordinis de stricta observancia, qui instabat
multum ferventer apud concilium et deputatos pro reformacione
illius ordinis et multas dedit scripturas de reformacione et reme-
diis. Sed fuit magnus rumor et concursus Gallicorum, Germanorum
et Anglicorum contra illum generalem, qui erat in palacio cum car-
dinalibus, presidentibus et deputatis nacionum Ytalie, Gallie et
Hispanie, finaliter fuit dictum, quod generalis illum redderet cardi-
nali de Fuxo, qui est de illo ordine, quod fecit sed cum magna diffi-
cultate. Et plures volebant frangere carceres. Et ita ille captus
liberatus est.

Postquam deputati sunt de qualibet nacione quinque ad refor-
macionem, naciones Ytalica, Gallicana et Hispanica miserunt depu-
tatos ad nacionem Germanicam promovente presidente nacionis
Gallicane ad rogandum, quod poneretur ordo agendarum rerum
inter deputatos communes, sicut dudum de hoc tractatum fuerat, set
non potuerat obtineri. Item quod agendo negocium reformationis,
in quo iam vacabant deputati, aliquia) agerent de modo eleccionis.
Quibus rogacionibus nacio Germanica dixit, quod deliberaret.

Pendente illa deliberacione deputati reformacionis et de nacio-
nibus Ytalie, Gallie et Hispanie voluerunt, quod cardinales darent
deputatos ex eis, qui interessent in negocio reformacionis. Due
naciones Anglie et Germanie non voluerunt. Die iovis V. Augusti
in festo sancti Dominici nacio Germanie misit ad cardinales ibi
existentes ad missam et post missam rogavit eos, quod essent con-
tenti non interesse in negocio reformacionis. et quod procurarent,
quod nacio Ytalie daret alios deputatos quam illos, qui haberent
officia in curia Romana. Ad primum cardinales responderunt, quod
facerent, sicut placeret nacionibus. Ad secundum, quod ad eos non
pertinebat, quodque quelibet nacio prudens est et libera debet esse
in talibus.

Requisiverunt autem cardinales, quod, cum de eorum statu et
vita ageretur in negocio reformacionis, removerentur illi, qui no-
torie erant inimici Romane ecclesie et curie atque cardinalium vide-
licet episcopus¹') Sarisberiensis Anglicus, electus Posnanien'sis
Germanus, vicarius Burdegalensis de nacione Anglie.

a) Hs qui (9). ω lt (s, l) archiep„ C dur-chatrz'chen.

