A. Fillastres Gesta concilii Constantiensis. 133

contra alios cardinales, eciam quia fuit eis dictum, quod pendente
materia dicte cedule, quam illi duo impugnabant, non venirent ad
collegium, quia omnia, que dicebantur in collegio, ipsi referebant
regi, ut de jllis erat in collegio vehemens suspicio. Set paulo post
fuit eis dictum, quod venirent, quando placeret eis.

Hiis diebus et paulo post eieccionem Petri de Luna naciones
deputaverunt de qualibet quinque pro reformacione ecclesie
maxime in capite et curia, videlicet duos de antiquis reformatoribus
et tres novos, et fuit dictum per aliquas naciones, quod cardinales

' eciam deputarent, quod nondum fecerunt, quia alique naciones

noluerunt et cardinales non curaverunt deputare.

’ Hiis diebus post eiectionem Petri de Luna infra decem dies
cardinales attendentes constitucionem: Ubi maius de electione li.
VI„ et alia iura et eciam decreta concilii super eleccione pape hac
vice, per que concilium decrevit eleccionem fiendam modo, forma,
loco, tempore et materia per concilium ordinandisa) et penas terri-
biles componit contrarium facientibus suspenditque omnia iura po-
sivita in illa materia, licet dicti cardinales non reputarent illa de-
creta valere propter opiniones doctorum ita dicencium, noluerunt
tamen illa publice impugnare neque statim uti iure scripto in elec-
cione pape. Sed desiderantes, quod in concordia totius concilii,
quia tamen rerum eventus incertus est et multi machinantur occulte
in facto eleccionis, noluerunt tacite vel expresse renunciare iuri
scripto. Propter quod fecerunt protestaciones in omnibus nacioni-
bus miciores, quam potuerunt, per quas posset ius eorum conser-
vari et nullus de concilio deberet exasperari aut commoveri et
fecerunt in forma sequenti.

Sancte Romane ecclesie cardinales, non volentes . . . reperire
congregatum.¹)

Dictam protestacionem fecerunt in qualibet nacione per duos
cardinales et procuratorem cum duobus notariis Laubencio secre-
tario d. cardinalis Ostiensis et vicecancellarii et Cyno notario naci-
onis Ytalice; in Gallicana tamen fuit Johannes Guiardi.

Hiis diebus rex Romanorum et semper augustus usus est con-
siliis illorum suorum, scilicet patriarche Antiocheni‚ Mediolanensis,
Sarisberiensis et aliorum sequacium, et fuit in nacione Germanie ut
plurimum, quando fuit congregata. Et quia illam totam ad omne
suum velle ducere non potuit, quamquam multum duxit, vocavit ad

jai B ordinandum.

ι) Hardt l, 916,· Mami XXVII, 1150.

