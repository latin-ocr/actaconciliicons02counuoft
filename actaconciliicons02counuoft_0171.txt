A. Ffflastres Gesta concilii Constantiensis. 157

gregatos in capella et conquestus est dicens, quod recederet de
civitate vel ille camerarius non intromitteret se et oportuit ad regem
pacificandum, quod vicecamerarius de ordinacione cardinalium et
aliorum substitueret alium salvo iure suo et substituit abbatem Tre-
nochiensem‚⁸) quem eciam cardinales Gallici pro se posuerant et
ita rex recessit et clausum est conclave.

Post decretorum leccionem cardinalis sancti Marci surrexit -

persuadens, quod durante conclavi fierent oraciones et processiones
devote pro concordi et utili ecclesie eleccione pastoris, quod factum
est qualibet die durante conclavi per totum concilium et clerum
civitatis, Et veniebant quolibet die ante locum conclavis cantantes:
Veni creator, *ita pie, ut plures in conclavi existentes audientes fle-
bant nec poterant lacrimas continere. Pueri enim innocentes illius
γ civitatis, ut solent, cum clero cantabant alta voce et pie resonabant
voces illorum et clare ac plane audiebantur de conclavi.
Sequitur accio conclavis.

Die lune predicta VIII. Novembris d. cardinales et ceteri elec-
tores intraverunt conclave, paulo ante solis occasum. Quod conclave
erat maius, pulcrius et propicius ac celebrius, quam, ut arbitror,
umquam fuerit. Habebat enim LVI cellaS, quarum tres pro absen—
tibus servabantur, satis amplas, habente qualibet camerulam, retro
lectum satis amplum. Sed erant in duobus atriis alto et basso sub
eodem tecto et omnes celle decenter ornate. Multique ibi lecius et
quietius steterunt, quam in propriis domibus,

Die martis IX. Novembris cardinalis et adiuncti electores nichil
aliud fecerunt nisi ordinare modum eleccionis et concluserunt per
scrutinium et in scriptis videlicet, quod quilibet daret cedulas con-
tinentes vota sua et ponerentur in uno vase palam coram omnibus
et postea omnibus datis publice legerentur et quilibet suam cedulam
agnosceret, et quicunque vellet, scriberet vota et ita observatum est.
Fuit eciam eodem die diu disputatum super dubiis, que possent
emergere e tot electoribus et divisionibus in sex partes, ut supra in
decreto modi eleccionis et maxime de dubio, si contigerit duas
partes requisitas concurrere in plures, licet in ceremonioruma) libro
cavetur, quod neutra valeat eleccio, et super hoc facta fuit quedam
protestacio‚ limitans vota omnium in illum casum, quem non est
opus hic ponere, quia non evenit casus.

Die mercurii de mane audita missa processum est ad scruti-
nium per cedulas, ut dictum est, et quilibet posuit cedulas in magno

a) 0, D: Treverchiensem. b) fehlt C'; Lacke.

