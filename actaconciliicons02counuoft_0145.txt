A. Fillastres Gesta concilii Constantiensis. 131

Eodem die dominica venit de Auinione magister Ludovicus
Alamandi legum doctor ex parte d. pape residentis in Avinione,
qui dudum instituerat patriarcham Antiochenum locumtenentem
suum in officio camere in Constancia et in concili03 et attulit idem
Ludovicus litteras d. camerarii revocatorias dicti patriarche et alias

⁷ institutorias dicti Ludovici in officio locumtenentis dicte camere et

illas vocatis clericis camere, advocatis et procuratoribus presenti-
bus intimavit d. cardinalibus ad hoc congregatis et statim post fecit
illas intimari dicto patriarche, de qua revocacione penetotum con-
cilium gavisum est, quia ille patriarcha communiter propter mores¹
et actus suos odio habebatur et multum fuerat adversarius cardi-
nalibus tendens cum quibusdam aliisi ad eorum et illius status to-
talem exterminacionem, ut dicebatur. Est verum, quod cardinales
propter hoc illam revocatoriam impetraverant, set diu ante amici-
ciam contractam cum rege Romanorum miserant propter hoc ad
camerarium. Istam revocacionem patriarche rex Romanorum do-
lentissime tulit et ex illa vehementer turbatus est contra cardinales
et misit ad eos principes et prelatos requirens, quod ille patriarcha
restitueretur, dicendo quod hec fecerant in suam iniuriam contra
amiciciam contractam. Et illi principes videbantur imminere, quod,
nisi ille restitueretur, multa mala sequerentur. Cardinales respon-
derunt, quod nichil fecerant contra honorem nec amiciciam regis,
quia diu, antequam de illa fieret mencio, miserat ad camerarium
pro illa revocacione et littere erant date in Auinione de data priori.
Nec illa revocacio erat facta per eos, nec ad reponendum eum habe-
bant potestatem, et quod rex vellet attendere famam malam illius
patriarche, qui multa mala fecerat in officio, de quibus camerarius,
qui illum posuerat, tenebatur. Ideo sibi providit breviter. Cardi-
nales steterunt fortes, nichil aliud illa vice potuit ab eis habere.
Et deputati trium nacionum Ytalie, Gallie et Hispanie venerunt ad
eos et laudaverunt factum et responsionem rogantes de perseve-
rancia, et quod ille patriarcha nunquam restitueretur.

Ex hiis rupta est illa amicicia desuper contracta inter
regem et cardinales, nondum tamen consumata. Et rex intulit mul-
tas minas prefato magistro Ludovico locum tenenti camere dicenS,
quod ipsum capi faceret, propter quod pluribus diebus non com-
paruit neque stetit in domo sua. Et rex, ut solebat, resumpsit uti
consiliis illius patriarche et aliorum sequacium. Ivit extra Constan-
ciam et fecit omnia sua transportari nichilque remansit de suis
rebus. Et credebatur, quod iret ad bellum contra regem Francie

9*

