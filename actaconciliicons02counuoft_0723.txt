C. Der literarische Kampf um die Stellung des Papstes zum Konzil. 709

causa fidei, ubi dubitaretur, an papa esset hereticus vel non et sic,
utrum esset verus papa a racione tituli deperditi vel non deperditi.
Unde sequitur, quod nullo casu concilium potest ferre sentenciam
deposicionis contra papam, ita quod ipsum deponat, set solum decla-
racionis, per quam declarat, ipsum esse verum papam vel non aut
esse depositum vel non, quod est contra determinata et practicata
in isto concilio, in quo ‚Iohannes primo fuerit suspensus ab admini-
stracione papatus et postea depositus a papatu.

Preterea si solum hiis duobus casibus concilium habet exe-
cucionem, quero, quid, si papa denuncietur hereticus per multos, qui
ad hoc conspiraverint, quamvis in rei veritate non sit hereticus, set
catholice credat et legitime presideat? Nunquam poterit concilium
inquirere et procedere contra eum, si non tunc intollerabile sequi-
tur inconveniens, quod contra papam, qui est quodammodo caput
fidei, si est suspectus de heresi, non possit procedi eo invito, nisi sit
vere et notorie hereticus. Si sic, tunc sequitur, quod tercia assercio
sit falsa. Item quero, quid, si per falsos testes convincatur hereticus
et notorie hereticus, quamvis in rei veritate non sit, et concilium
ferat sententiam contra eum, numquid tenebit sententia contra eum
lata? Et videtur, quod non per terciam assercionem, quia tunc⁴
legitime presidet et residet in ecclesia. Ergo etc. in contrarium, quia
sentencia est lata a suo iudice et ex causa, propter quam papa
potest deponi vel denunciari depositus, nec est iudex superior, ad
quem possit appellari aut aliter constare de falsitate testimonii,
ut suppono. Ergo talis sententia facit ius in foro exteriori, dico, quia
de isto loquimur. Item ponam, quod concilium velit malignari; et
quamvis habeat alias causas, propter quas deberet merito papam
deponi vel eciam non habeat, tamen timens, ne possit ei opponi,
quod sine causa vel ex illis causis non potest papa deponi‚facit ei
moveri causam heresis et absque alia probacione fert sententiam
deposicionis contra eum, tamquam sit hereticus, seu declaracionis;
numquid talis sentencia facit ius‘? Et videtur communiter, sicut in
priori dubio, quod non; per istam terciam asercionem, quod sic,
quia lata est a suo iudice, qui non habet in terra superiorem, ad
quem possit appellari et coram quo possit opponi vel contra pro-
cessum vel contra sentenciam nec ipse iudex vult eam revocare . . .
Ergo etc.

Et ex isto sequitur ulterius, quod concilium, quando vult, eciam
sine causa seu sine culpa papam deponere [potest]‚ quod est con-
tra terciam et quartam asserciones. Preterea sicut innuit tercia

