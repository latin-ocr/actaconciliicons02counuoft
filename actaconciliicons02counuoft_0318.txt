304 1. Abschnitt. Konzilstagebticher.

ras de Castella, quod, curn ambassiatores ibi erunt, subtraccio fiet
et ambassiatores Constantiam venient. Valete. Dat Barchinone
die VI. Junii‚

Alt'onsus Dei gracia rex Aragonum, Sicilie, Valencie . . . rev. ac
honorabilibus'in Chr. p. religiosis et dilectis nostris archiepiscopis,
prelatis Castellanis generalibus, provincialibus et ministris ordi-
num et religionum quarumcunque ac etiam prioribus et capitulis
ecclesiarum tam collegiatarum quam cathedralium universisque
et singulis preceptoribus religiosis et ecclesiasticis personis nec non
nobilibus et egregiis ducibus, marchionibus, comitibus et vicecomiti-
bus, ad quos spectat et, qui alias consueverunt ad generale conci-
lium evocari, salutem et ad unionem sancte matris ecclesie devotius
aspirare! Iam nostis ex literis vocatoriis congregationis Constan-
tiensis et etiam nostris, quas vobis novimus presentatas, qualiter
vobis terminus brevis instat ad interessendum in dicta congregaci—
one pro causis in eisdem litteris expressatis iuxta capitula firmata
inter reges et principes partis d. Benedicti ex una et serenissimum
regem Romanorum et dictos congregatos ex altera partibus ipso d.
Benedicto sepius requisito nolente et differente renunciare papatui
pro unione in ecclesia Dei habenda, ut de iure tenebatur divino
pariter et humano. Cumque intellexerimus noviter, quod idem d.
Benedictus vobis suis literis scripsit, quod mittet suos ambassia-
tores Constanciam una cum nostris, si restituamus sibi obedientiam
mandaveritque, ne ad dictam congregacionem, ut estis vocati, acce—
dere temptaveritis, harum serie intimamus, quod nunquam ad dicti
obediencie restitutionem fiendam aliquid cogitabimus, dum non
possemus nec debemus sine Dei offensa et dicte unionis turba-
cione non modica facere vel offerre. Vobis ideo dicimus vosque ite-
rato per viscera misericordie Jhefsu Christi requirimus et hortamur,
quatinus non obstantibus dictis litteris d. Benedicti, quibus etiam, si
sibi obediretur, quia turbaretur prosecucio unionis ecclesie, paren-
dum non esset et minus esset stante dicta ordinatione de ei non
obe-diendo iuste et pro bono dicte unionis facta die in dictis nostris
literis iam prefixa, videlicet quarta die Julii proxime instantibus in
dicta civitate Constancie provincie Maguntine intersitis rationibus in
sepe dictis literis ennaratis. Alias certo vobis cercius sit, quod, si
hec *ipsi duxeritis in contemptum, in aperto constabit contra formam
dicte ordinacionis de non obediendo dicto d. Benedicto vos dictis
eius literis obedire pro penis in eadem oppositis sine mercede aliqua
procedemus in dicta congregatione et alias etiam procedetur contra

