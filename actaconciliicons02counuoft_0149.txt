A. Fillastres Gesta concilii Constantiensis. 135

Die sabbati VII. Augusti deputatis omnium nacionum et cardi-
nalium congregatis in domo Minorum super premissis rogatis fuit
concordatum per omnes et datus ordo inter deputatos communes,
quod convenirent singulis diebus martis, iovis et sabbati et quelibet
septimana presideret unus de una nacione et primo presedit Ger-
manus, Ad secundam rogacionem de dandis deputatis pro modo
eleccionis respondit presidens Germanie, quod pridie scilicet vene-
ris illis de hoc agentibus supervenit rex Romanorum cum pluribus
principibus Germanie et legatis regum illius nacionis octo reg·
norum, videlicet rex Romanorum pro regno Almanie, Hungarie,
Dalmacie, Croacie‚ legatus regis Polonie, legatus regis Dacie, Nor-
vegie et Suecie, et non erat nisi unus, que regna faciebant maiorem
partem illius nacionis, et dixerant, quod multa dampna passi erant
per Romanam curiam, quam petebant reformari. Et finaliter pro
illa et aliis causis vel occasionibus non darentur deputati pro modo
eleccionis, donec esset facta reformacio, et ita concluserant. Unde
multum admirati et doluerunt dicte tres naciones et cardinales, re-
putantes hoc machinatum ad differendam eleccionem, ut plures
tedio affecti vel periculis recederent, et ita in remanentibus mane-
ret auctoritas concilii et illi facerent papam ad voluntatem regis.
Et voluerunt simul deliberare, quid agendum.

Inter hec magna erat discordia inter Castellanos et Arago-
nenses pro revocacione concessionis vocum date Aragonensibus.
Et agebatur de concordia et rex Romanorum agebat, ut illam naci-
onem ad se traheret. Iam enim habebat aliquos ex Aragonensibus.
Set rex non potuit illos concordare.

Inter hec naciones Ytalie, Gallie et Hispanie atque collegium
cardinalium timentesa) per Germanos et Anglicos ad instanciam
regis Romanorum differri nimium negocium eleccionis sub colore
reformacionis deliberaverunt invicem per suos presidentes et de-
putatos illud negocium accelerare, miserunt suos deputatosb) ad
illas duas naciones Germanic et Anglie ad rogandum et requiren-
dum et cum instrumento, quatinus vellent dare deputatos ad trac-
tandum de modo eleccionis, quod fieri poterat et concurrere cum
negocio reformacionis. Quod fiebat per deputatos attentis periculis,
que imminebant in diuturnitate vacacionis tam in Ytalia quam in
Hispania et aliis partibus. Ille naciones requisite responderunt se
deliberaturas et steterunt pluribus diebus non respondentes. Qui-
bus diebus rex Romanorum fere erat omni die in illis nacionibus

 

a) B οᾷἷιὲἷιῖοὲ. b) illud . . . deputatos fehlt c.

