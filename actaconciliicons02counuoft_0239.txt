B. Der liber gestorum des Cerretanus. 225

Challant et d. Lausanensis frater eius ac d. archiepiscopus Re·
mensis, unus ex ambassiatoribus regis F rancie, hospite insalutato
recesserunt. Post prandium eadem die d. de Branchaciis‚ d. Baren-
sis et d. Tricaricensis s. R. e. cardinales de Constancia omnes per
Renum in naviculis versus Scaiusam profecti sunt.

Die lune XXV. mensis Marcii, cum d. rex Romanorum et d.
cardinales, qui remanserunt, ac· deputati nacionum congregati
essent in palacio episcopali Constanciensi super eo, quod d. rex
et naciones petebant sessionem celebrari et super hiis, que in ea
fieri debebant, supervenit d. archiepiscopus Remensis a d. nostro
papa rediens et attulit unam bullam ex parte ipsius d. nostri pape
d. cardinalibus, cuius tenor sequitur:

Johannes etc. venerabilibus . . . salutem. Intellectis, que vene-
rabiles fratres nostri, confratres vestri ad nostram presenciam . . .
anno quinto.¹)

Et insuper addidit, qualiter d. noster de nacione Anglicana no·
minabat d. episcopum ep. Batoniensem, de nacione Germanica d.
episcopum Lubucensem, de nacione Gallicana d. archiepiscopum
Narbonensem, eius camerarium, vel ipsum d. archiepiscopum Re-
mensem, nacioni autem Ytalice dabat potestatem nominandi vel
eligendi, quem ipsa nacio vellet. Quos quatuor procuratores consti-
tuere intendebat, ita quod tres ex eis etc. ut supra in bulla. Et in
casu, quod hec nominacio concilio non placeret, nominaret ipsum
concilium triginta vel quadraginta ex quatuor nacionibus, ita quod
d. noster papa ex predictis quatuor eligeret cum potestate ut supra.
Super quibus oblacionibus maxime altercaciones fuerunt in concilio
nec concilium de hiis remansit contentum. Omnia etenim pro parte
d. nostri pape oblata figmenta fore dixerunt. Predictis itaque du-
obus diebus videlicet die dominica et die lune tam super predictis
oblacionibus quam super cessione, quam concilium tenere volebat,
et super hiis, que in ea statui debebant, fuit inter d. cardinales, qui
remanserant, altercatum. Tandem die lune in sero hora noctis
prima conclusum est, d. rege Romanorum, d. cardinalibus, qui re-
manserant et nacionibus consencientibus, quod die martis XXVI.
dicte mensis deberet sessio teneri et d. Cameracensis ut presidens
concilio missam celebrare et infrascripta statui et ordinari in ea.
Deliberaveruntque illo sero d. Cameracensis et d. Florentinus car-
dinales sessioni interesse cum protestacionibus infrascriptis. D.
veneciarum et d. Aquilegensis se velle interesse negaverunt. Alii

&mian JV, 68.

Finke, Acta concilii Constanciensis. 11. 15

