B. Der liber gestorum des Cerretanus. 213

precepit. Ipse autem d. Franciscus cardinalis Florentinus ante
ipsius cedule lecturam pulcerrimam oracionem, prout tante rei con-
gruebat, in multa venustate verborum exorsus est; cuius oracionis
copia hic non ponitur, quia eam inopinate et repente fecit et reci-
tavit, nec eam dictus cardinalis in scriptis redegit; ob quod omnes in
concilio existentes immensum gaudium susceperunt, ipsi d. nostro
pape gracias agentes spemque certissimam atque firmam de unione
in brevi futura conceperunt una voce dicentes: a domino factum
est istud et est mirabile in oculis nostris.

In nomine domini Jhesu Christi Amen. Sanctissimus . . .
tenendo.¹)

Die dominica XVII. mensis Februarii revmus in Chr. p. d. Fran-
ciscus Dei gracia archiepiscopus Narbonensis, d. nostri pape came-
rarius, Constanciam ingressus est, cui pro parte d. nostri pape ob-
viaverunt d. Guillermus episcopus Morinensis et d. Nicolaus de
Robertis magister hospicii d. nostri pape et pro parte cardinalium
omnis eorum familia.

Die lune XVIII. mensis Februarii ex verbis supradicte cedule
inter naciones orta est altercacio, maxime propter verba in ea posita,
videlicet: „et cum modis, circumstanciis et tempore“. Et propterea
d. rex Romanorum et naciones ad d. nostrum papam Johannem
XXIII. accedentes regraciati sunt eidem de bona eius intencione;
deInde obtulerunt ei cedulam infrascriptam supplicantes sanctitati
sue, quod, quia propter verba predicta in supra scripta cedula con-
tenta erat inter naciones altercacio, dignaretur sua sanctitas promit-
tere secundum cedulam predictam addentes, quod ad aliquam
practicam venire non intendebant, nisi presens cedula ratificaretur
et approbaretur et secundum eius tenorem idem d. noster papa
promitteret et voveret.

Ad laudem et honorem omnipotentis Dei et consolacionem to-
cius populi christiani salutemque animarum et huius pestiferi scis-
matis faciliorem et totalem extirpacionem exemplum humilitatis
Christi insequentes: Nos Johannes divina disponente clemencia
papa XXIII. viam cessionis papatus, cui Christo favente iuste presi-
demus, Petro de Luna et Angelo Corario ius in dicto papatu licet in-
debite pretendentibus, exnunc pura et sincera intencione offerimus
per nos aut procuratorem nostrum ad hoc sufficienter et irrevoca-
biliter constituendum iuxta determinacionem huius sacri Constan-
ciensis concilii cum effectu perficiendam, prefatis I’etro de Luna

⁷* 1) Ηανάι Ῐι, :232 7·‚· Manse· xxm, 564; oben s, 19.

