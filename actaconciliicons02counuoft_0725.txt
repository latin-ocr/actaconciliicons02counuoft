CaDer literarische Kampf um die Stellung des Papstes zum Konzil. 711

habebit, qui sibi obediat; ex quo concilium potest obligare subditos
ad contrarium. Si dicatur, quod sic, tunc sequitur, quod iste leges,
que nunc habent plenissimum robur, et habebunt vacante sede,
postea valebunt, in quantum placuerit summo pontifici, ymmo non
valebunt, nisi sicut unius privati hominis iudicium, quod papa pro
lege approbaret. Ponamus enim, quod papa non approbet nec
reprobet legem, que fuerit tempore vacacionis facta per concilium,
tunc quero, an illa habebit vim legis vel non‘? Si non, tunc errat
tota ecclesia, idem concilium, quod representat totam ecclesiam
ex hoc, quod vult facere leges perpetuas, que tamen non valebunt
nisi ad paucos menses, ymmo, quod est magis ridiculum, valebunt
nunc sede vacante, postea papa creato et vivente non valebunt,
deinde sede vacante valebunt et iterum papa creato non valebunt,
et sic per vices valebunt et non valebunt. Quod sic, tunc, ex quo lex
semper loquitur, ita quod, si est preceptiva, semper precipit, sequi-
tur, quod eciam papa legitime presidente et residente concilium
habet execucionem, quod est contra terciam assercionem, quia pre-
cipere vel vocare auctoritative, ita quod obliget subditos ad paren-
dum, est quedam execucio iurisdictionis. Preterea si dicatur, quod
leges, que nunc fiunt vacante sede, postea creato summo pontifice
valebunt, in quantum ei placuerit, hoc est, si non repugnabit, tunc
sequitur, quod, sicut papa poterit tunc tollere leges nunc factas per
concilium, ita concilium potest tollere et abrogare omnes leges
factas per summos pontifices preteritos. Alias minor esset potestas
concilii nunc, quam erit postea pape, et ista asserere est inducere
unum scisma in christianitatess) inter papam et ecclesiam, quod
nunquam possit tolli.

Circa quartam assercionem queritur, quomodo intelligatur illud,
quod papa solus habet diffinire‘? Si enim intelligatur, quod papa
solus habet proferre sententiam, quamvis concilium habeat appro-
bare et reprobare, tunc sequitur, quod, si de hoc esset contencio,
quis habeat proferre sentenciam diffinitivam et ponetur in delibe-
racione, tunc, si concilium approbaret, quod aliquis alius a papa
nomine concilii vel ecclesie universalis vel nomine pape proferret
et non papa, tunc ille et non papa habebit proferre, et sic in pote-
state concilii est, quis proferat vel non proferat eciam papa presi-
dente legitime et residente in ecclesia, quod est contra hanc quar-
tam assercionem. Si vero intelligatur, quod, quando circa aliquid
diffiniendum papa habet unam opinionem et totum concilium habet

a) ⁴11³ christianissimo.

