B. Der liber gestorum des Cerretanus. 181

terrarum quandam precipuam similitudinem habet ad Dei regimen,
quo celum et terra ac reliqua cuncta creata gubernantur. Ex hoc
etiam apostolus principem dicit esse Dei ministrum et non sine
causa portare gladium, ut eorum, qui male agunt, sit vindex. Quam-
vis autem ad ipsum principem cura generalis pertineat, ut in pacis
tranquillitate vivant nationes omnes, singulari tamen solertia debet
invigilare ad protegendam ab hostibus et impugnantibus christiane
quietis Romanam ecclesiam, cuius, ut in canone legitur, est legi-
timus advocatus et defensor. Hec nempe christiana quies et pax
est illa sola, vera et certa hereditas, quam redemptor noster de
mundo ad patrem transiturus suis apostolis et per eos sue unice
sponse ecclesie universali reliquit his verbis: Pacem relinquo vo-
bis, pacem meam do vobis.ยน) Ad eiusdem etiam pacis firmamentum
et custodiam Deus, qui est custos, duas, ut in sacris canonibus scrip-
tum est, instituit dignitates, que sunt pontificalis auctoritas et regalis
potestaS, ut per alteram dociles erudiantur, per alteram rebelles
compescantur ad pacem atque per alteram spiritualibus, per alte-
ram corporalibus seu temporalibus provideretur. Sicuti vero inter
spiritum hominis seu animam et corpus necessaria coniunctio est,
ita ut ea dissoluta interire hominem necesse sit, sic et inter spiritu-
alia et corporalia coniunctio est non minor, ut neutra sine alteris
possint consistere. Unde facile liquet harum duarum dignitatum
ad regimen orbis necessariam esse coniunctionem. Hec animad-
vertens d. noster papa, cum paulo antea vacasset imperium, omnem
diligentiam adhibuit, ut talis eligeretur, qui et ex animo vellet et
ex viribus posset tam ample potestatis officium implere recensitis-
que christianis principibus repperit in te convenire omnia, que de-
siderantur in principe, utpote cui natalicium imperialium splendor,
animi magnitudo, regia potestas, rerum gestarum gloria et contra
perfidos fidei hostes Teucros bellum continuum illustrissimum de-
derunt testimonium. Quibus ex rebus perspiciens idem d. noster
papa te illum unicum esse principem, cui prima hec omnium secu-
larium imperialis potestas deberetur, summo studio curavit, ut ad
te deferretur, arbitratus hac una sola provisione consuli et succurri
posse rebus fessis pacisque tranquillitatem tribui universe christia-
norum reipublice, que propter varias et inveteratas afflictiones
videbatur in spiritualibus et temporalibus proxima ruine. Sed nec
ipsum sua fefellit opinio. Tu enim mox, ut percepisti, te per eos,
ad quos pertinet, ad hanc dignitatem electum, contendisti posthabitis

ฮน) Jo. 14, 27.

 

