346 Ι. Abschnitt. Konzilstagebiicher.

(ll. reg. XXIII), quos etiam admonet psalmista: et nunc, inquit,
reges intelligite, et erudimini omnes, qui iudicatis terram (Ps. ΙΙ).
De clementia vero, quod erat tertium in rege attendendum,
commendavit se Artaxerses, qui ducibus et ceteris eius ditioni sub-
ditis scribens ait: cum plurimis gentibus imperarem et universum
orbem mee dicioni subiugassem, nolui uti potentia, magnitudine,
sed clementia et lenitate gubernare subiectos (Hester XIII). De
eadem clementia et humanitate dixit imperator, quod ita credit Dei
benivolentiam et circa genus humanum clementiam, quantum hu-
mane nature possibile est imitari, si omni tempore subiectorum
commoda investigaverit . . . Devotionem vero ipsorum ad Deum et
ecclesiam facile colligere licet, si eorum origo pensetur. Nam de
illustrissima domo regum Francie orti dici possunt. Hanc devoti-
onem a suis traxisse progenitoribus, qui, quanto studio christianam
religionem auxerint quantoque diligentia ecclesiam Dei ab oppres-
soribus liberaverint, non facile potest per singula explicari. Sed
illud ab inde retulisse sufficeret, quod in antiquis annalibus est fre-
quentissimum. Nam cum ecclesia opprimeretur ab Astulfo‚ rege
Longobardorum, et a Constantino et Leone, tunc imperatoribus
apud Constantinopolim, patrocinium expetisset nec ipsi exhibuis-
sent, Karolus Magnus huius ipsius domus, ymmo verius omnium
Christianorum amplissima lux sua virtute illam oppressionem re-
pressit et ecclesiam liberavit. In cuius rei testimonium et premium
Stephanus papa secundus et martir imperium a Grecis in personam
eiusdem magnifici Karoli transtulit in Germanos, ut legitur: de
elec. venerabilem. Et de ipso eodem Karolo Magno legimus, quod
Adrianus papa ipsum Romam venire ad defendendum res ecclesie
postulavit, qui accedens Papiam obsedit et Desiderium, regem honss
gobardorum, cepit et sic ecclesiam ab eius oppressione liberavit et
in tanti beneficii recognitionem multa privilegia ipse Adrianus
eidem Karolo concessit, que etiam leguntur LXIII di. Adrianus.
Hanc ipsam devotionem a progenitoribus acceptam ipsi iidem
principes Jacobus et Johanna non solum conservarunt, sed insuper
magnifice ampliarunt in benigna susceptione oratorum huius sacri
concilii alias ad eos transmissorum et novissime in transmissione
istorum spectabilium et magnificorum oratorum suorum, qui, ut vos
ipsi p. r'evmi conspicitis, cum multiplicibus maximisque laboribus
et periculis hanc solam ob rem huc de remotissimis regionibus ac-
cesserunt, ut vobis assisterent atque patrocinium omne, quod in eis
fuerit, afferrent in executione huius arduissimi laboris, quod sponte

