254 l. Abschnitt. Konzilstagebticher.

videtur instare3 reliquum, ut pro felici eorum, que restant, consu-
macione humiliter Deo supplicemus. Quod ad primum attinet, quis
ille est tam lucido et tam perspicaci ingemo, tanta cogitandi et disse-
rendi solercia, tam claro et tam potenti eloquio, qui orando possit-
enumerare atque digne referre magnitudinem et excellenciam ge· y
storum ab hac synodo? Imminebat horrendum ingens, inveteratum
scisma; principes eius, qui pontifices appellabantur, quisque suam
causam validis presidiis instruxerant, res ipsa tum vestutate tum
multorum, qui periti habebantur, variis sentenciis parum cognita
et prope ignota; nullus catholicis accomodus et communis aperie-
batur locus, quo ad decernendum de hac re convenirent. Si qui de
hoc agere voluissent, timor commissionis bonorum et status, ymmo
etiam ipsius vite non deerat! Desperati itaque videbantur omnes
nec iam aliud cogitari aut dici aut fieri posse credebant, nisi ut, ⁴
quoniam sublata penitus erant humana presidia, oracionibus insiste-
remus penes Deum, ut pacem, que propter peccata nostra tot lustris
a nobis exulaverat, tandem nostri misertus mundo redderet. Emer-
sit, unde minime operabatur, promptum et efficax Dei donum ex
persona invictissimi principis d. Sigismundi Romanorum et Hun-
garie regis, cuius ope locus hic communis, liber, accomodus nobis
est traditus. Ipse preterea relicto regno et cunctis desiderabilibus
per maximas difficultate-s huc se contulit atque obtulit se loci huius-
modi defensorem, tutorem, custodem idque implevit et prestitit ea
fide atque sollercia, ut ipsi, qui vidimus, vix ab homine fieri potu-
isse credamus Unde etiam effectum est, ut collecta ecclesia Deo
largiente iam consecuti simus, ut ipsa ecclesia in tres partes con-
scissa et lacerata pro duabus unita et integrata sit, prebita etiam
via sit ad terciam integrandam. Ad quod peragendum idem ipse
rex per longissimos viarum tractus simul cum nostris confratribus
per vos ad hoc transmissis impavidus properavit, quem Deo favente
speramus cum perfecta ipsius ecclesie pace continuo reversurum.
Taceo reliqua hic circa heresum extirpacionem et circa ipsIus eccle-
sie tranquillitatem gesta, propter que ipsa ecclesia ruine iam
proxima mul-ta ex parte in pristinum bonum statum erecta est et in
dies erigitur, ipso eodem rege favente, iuvante, protegente, qui
etiam abiens, ne essemus absque custode suo loco constituit illu-
strem principem d. Ludovicum Bavarie ducem et comitem Pala-
tinum, quo nemo homo melior, nemo humanior. O, igitur felix
nostrum seculum, cui contigit hec intueri! Glorificemus itaque
regem celorum, qui dedit terris hoc tempore talem regem! Qui, ut

