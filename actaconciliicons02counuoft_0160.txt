146 Ι. Abschnitt. Konzilstagebiicher.

duobus pro qualibet ad terminandas illas questiones sommarie
iudicio vel concordia, qui vocaverunt partes. Sed duo cardinales de
Chalanco et de Fuxo illos concordaverunt.

Die dominica XXVI. Septembris anno domini millesimo CCCC⁰
XVII⁰ et concilii tercio obiit d. Franciscus de Zabarellisst) cardinalis
dyaconus Florentinus, vir magne et singularis sciencie, utriusque
iuris doctor, qui scripsit super decretales sextum et Clementinas
egregia opera. Et erat vigilia Cosme et Damiani‚ quorum ecclesia
erat titulus dicti d. cardinalis.

Et notandum, quod a die recessus legatorum Castelle usque
ad eorum regressum nullus Ytalicus‚ Gallicus vel Hispanicus potuit
habere licenciam recedendi rege prohibente. Et multi adiverunt
eum pro licencia, sed recusavit expresse. Pluresque Gallici re-
cesserunt sine licencia, sed in Scasusia detenti fuerunt per decem
dies vel circa. Castellani autem semper usque ad eorum regressum
steterunt in villula. Et post eorum regressum et concordiam cum car-
dinalibus rex relaxavit licenciam ad morem solitum. Tamen ante
arrestum regis plures recesserunt, qui multa per viam et in diversis
partibus retulerunt de periculis et rumoribus, qui erant in concilio
per regem. Propter que multi venientes retrocesserunt.

Die lune XXVII. Septembris facta est concordia inter Castel-
lanos ex una, Aragonenses et Portugalenses ex altera sic, quod pre-
sidens Portugalensis remansit pro illis ΙΙΙ diebus restantibus de
mense Septembris et archidiaconus Pampilonensis, qui fuerat elec-
tus pro alia parte, erit presidens in Octo-bri. Et ita factum est.

Patriarcha Antiochenus, archiepiscopus Mediolanensis, episco-
pus Adriensis et duo cardinales Bononiensis et Senensis et alii de
Gallia et Ytalia, qui adheserant regi, dimiserunt regem et rex di-
misit eos et sunt reversi ad suas naciones. Et obtulerunt cardinali-
bus esse cum eis, 'qui fuerant hostes eorum. Antiochenus autem
multum visus est adherere cardinalibus et in congregacionibus de-
putatorum ingerebat se non deputatus nec requisitus, temptavit resti-
tui nacioni sue Gallicane. Set nullus audebat proponere in nacione,
ne contra eum clamaretur.¹)

Rex autem, qui pro concordia cardinalium credebatur velle
accelerare materiam eleccionis, iterum retrocessit et recepit mate-
riam reformacionis. Et semper fuit in concilio magna controversia.

ab B, U, D Bai·asellis; Β, l) von lsorriyiermzder Ιίιιηιι <tm leand: Zabarrellis.
1) Dieser Abschnitt irri9 bei Hardt zum 12. September,· ebenso die Rach-
kehr der Spanier.

