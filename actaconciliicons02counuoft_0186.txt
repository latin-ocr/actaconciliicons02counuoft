172 Ι. Abschnitt. Konzflstagebucher.

benignitate et pacientia, si umquam verbum satum fructum attulit,
cum fecunditate et exuberancia, haud dubitem, quod princeps nobi-
lissimus verbum proponendum benigne audiet scrutans eius intelli-
gentiam; haud dubitem, quod princeps optimus, virtutibus'fecun-
dissimus, verbum intellectum prudenter confovebit, ut fructum cen-
tesimum afferat cum immensa letitia. Siquidem in actibus¹): Nobi-
liores susceperunt cum omni aviditate. Et apud Lucam²): Semen
est verbum, quod autem cecidit in terram bonam. Hii sunt, qui in
corde bono et optimo audientes verbum custodiunt illud, ut fructum
afferant in patiencia.

Rursus legatione fungimur vicarii Christi, clavigeri regni ce-
lestis, pastoris gregis dominici. Certus sum, quod verba vice illius
enuntianda mirabiliter illustrabunt audiencium intellectum, quia
sunt verba veritatis, que est bonum et perfectio intellectus, Siqui—
dem in canone ita dominus constituit, ut veritas, que antea legis et
prophetarum preconio continebatur, per apostolicam tubam in sa-
lutem universitatis exiret, certus sum, quod verba vice illius enun-
cianda, delectabiliter rectificabunt audiencium affectum, quia sunt
verba virtutis, que habentem recte disponit et opus eius bonum
reddit. Sane in canone Petrus ligandi atque solvendi potestatem
primus accepit a domino primusque populum ad fidem virtute sue
predicationis adduxit. Certus sum, quod verba vice illius enunci-
anda infallibiliter producent utilitatem et effectum optimum, quia
sunt verba directionis, ratione enim illustrata lumine veritatis et
affectu rectificato. Regula racionis talis cst: Ex necessitate opera-
bitur et recte operabitur. Sane in canone ita dominus privilegium
honoris et potestatis in beato Petro collocavit, ut ab ipso quasi quo-
dam capite dona sua quasi in fideles suos velut in corpus omne
diffunderet. Unde igitur sumam exordium sermonis? Qualia iac-
tabo fundamenta, ut imperialem maiestatem et, quod ea maius est,
divinissimam illam virtutem tibi inexistentem etsi non digna, quali
saltem possim oratione adoriri? Inveni lapidem vivum angularum
de monte excisum a muliere sanctissima typum ecclesie proferente,
cuius nuntius sum, conquadratum a viro propheta, cuius etsi non
virtutem, officium tamen gero, expolitum a populo fidei, cuius ne-
gocium prosequor, in thesauris regalibus reconditum et ad opus
regale reservatum, super quo fundamenta iaciens huius oracionis
sumo pro themate verba exarata tercii regum primo: Vivat rex,
vivat rex, vivat rex!

1) 57, 11? 2) 8, 11, 15.

