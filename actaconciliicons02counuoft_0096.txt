82 Ι. Abschnitt. Konzilstagebiicher.

cessum Hispanis, scilicet Aragonensibus, quod in duabus sessioni-
bus haberent prioritatem, et Germani dederunt eis locum suum, vi-
delicet tercium, et ceperunt ultimum, Anglicis semper in quarto loco
manentibus. Fuit eciam ordinatum, quod ille ordo prioritatis per de-
cretum concilii confunderetur et provideretur aliter. Fuitque diu
actum per deputatos cardinalium et nacionum de forma decreti.

Et quia pendebat eciam cor-troversia inter legatos regis Francie
promovente cardinali Cameracensi, protectore regis et regni, et An-
glicos dicentibus legatis Francie et volentibus protestari, quod An-
glici, qui unum solum regnum faciunt, continens solum XXV dio-
ceses, non, debebant facere unam nacionem inter alias quatuor
neque quartam aut quintam partem concilii, neque equiparari alicui
illarum quatuor nacionum Ytalie, Gallie, Germanie et Hispanie‚ in
quarum qualibet, presertim Ytalie, Gallie et Germanie sunt sexties
tot dioceses, quot sunt in Anglia, dicentes, quod tota obediencia
ecclesie Romane habet septingentas et XXXV dyoceses, preter car-
dinales, qui erant XXII presentes, et de tot dyocesibus Anglia non
habet nisi XXV. Propter quod absurdum est, quod representent
quartam vel quintam partem concilii generalis, ymo neque deberent
equiparari regno Francie, in quo sunt centum et una dyoceses. Et
tamen nacio Gallicana habet regnum Francie, provinciam Provincie,
Dalphinatum, Sabaudiam, Lothoringiam et comitatum Burgundie.
Propter quas controversias deputati nisi sunt ambas materias per
decretum concilii terminare, set fieri non potuit. Unde fuit termi-
nata materia de ordine solum inter naciones et cum maxima diffi-
cultate concordata in nacione Gallicana. Set expedita fuit, ut reci-
perentur legati regis Navarre, qui alias admitti non potuerunt prop-
ter dictas controversias nacionum.

Die igitur iovis XXIIII. Decembris, vigilia festi nativitatis do-
minice, sedit concilium pro recipiendis legatis regis et regni Nauarre
et prius sine solennitate3 et antequam venirent legati dicti regie,
lectum est decretum super confusione et non preiudicio ordinis
nacionum. Cuius forma talis est: Sacrosancta . . . Pro bono . . .
quibuscunque. Archiepiscopus Mediolanensis pro nacionibus re-
spondit: Placet. Episcopus Ostiensis et cardinalis respondit pro
cardinalibus: Placet.

Deinde venerunt legati predicti regis Nauarre, et erat sedes
alta prope ambonem parataa) in quorum receptione servatus est
talis ordo:

 

a) senze 15(

