A. Fillastres Gesta concilii Constantiensis. 73

numero, et forte venient sex vel octo de Castella et tres vel duo de
Navarra et quatuor de Portugalia, pro maiori parte laici. Item Hi-
spanie non sunt septima pars ecclesie nec octava et facerent ter-
ciam. Preterea ad hoc tollendum reges alii vellent plures habere
naciones utpote nacio Germanic, in qua sunt regna imperii Romani,
Hungarie‚ Dalmacie et Croacie, Dacie, Norvegie, Suessie, Bohemie,
Polonie. Item Anglici pro Yberniass Item Gallicana nacio, in qua
sunt regnum Francie, Sabaudia, Provincia, Dalphinatus, Lotha-
rengia. Item Ytalia, in qua est regnum Sicilie et multa dominia, et
vellent eciam plures naciones habere.

Ex alia vero parte, videlicet quod dicti legati, qui sunt pene
laici et pro rege laico interveniunt, habeant tantam auctoritatem in
concilio generali, quantam haberent omnes prelati et persone ec-
clesiastice regnorum et dominiorum dicti regis, quod absurdum et
male sonare videtur et contra naturam. Item eodem modo vellent
ceteri reges HyspanIarum. Item eodem modo vellent ceteri reges
et presertim rex Romanorum, qui multo plura fecit pro unione
ecclesie, quam rex Aragonum, ad quem idem rex Romanorum pro
sua humilitate et fervore unionis personaliter adivit. Idem rex
Francie pro prelatis absentibus. Idem rex Anglie et ceteri. Et si
non nunc, illud maxime periculosum est, quod trahatur ad conse-
quentiam, quotiens reges poterunt aliquid fecisse pro ecclesia;
quod faciliter poterunt dicere. Quid autem fiet de premissis, dice-
tur, cum fuerit expeditum.

Preterea legati regis Portugalie se opposuerunt, ne darentur eis
ille voces vel vis et auctoritas. Et post hoc adiverunt collegium
cardinalium et singulas naciones dicentes, quod hoc erat in grave
preiudicium regis et regni Portugalie, quia per talem concessionem
ex toto absorbebatur omnium vox et potestas dicti regis et Portu-
galie et prelatorum regni sui in eodem concilio.

Super illa materia deputati fuerunt certi cardinales per col-
legium cardinalium et alii per singulas naciones, et data est eis
potestas determinandi et concludendi illam materiam cum legatis
Aragonie, qui deputati materiam tractaverunt per mensem et am-
plius, sed nichil profecerunt. Nec aliter legati Aragonum se volu-
erunt unire concilio, nisi fieret eis, quod petebant. Et finaliter con-
cessum est eis etiam per pactum, quod illi legati nominati vice et
nomine regis Aragonum, haberent in nacione Hyspanica voces tante
virtutis et auctoritatis, quante essent voces omnium prelatorum et
personarum cleri regnorum dicti regis citra et ultra mare, que

