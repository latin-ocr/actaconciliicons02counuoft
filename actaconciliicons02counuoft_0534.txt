520 ΙΙ. Abschuitt. Sermones concilii Constanciensis.

spiraculum. Intus conclave tanta quietis et pacis religiositas, quod
velud quoddam religiosorum dormitorium videbatur, extra in civi-
tate tanta securitas, ut quo ad hoc magis monasterium religiosorum
vel regularium quam civitas popularium appareret. Ecce, exierat
edictum a cesare augusto, quatinus sub *pena mortis nullus tempore
eleccionis nisi deputatus ad locum conclavis accederet, nullus in
civitate rumorem quantumlibet exitare presumeret, nullus ad
taxillos luderet, ut nulla dissensionis vel rumoris occasio coleretur.
Pocius videbantur circa conclave perambulantes esse ecclesie
wasalli et servi humiles quam principes et domini tam sublimes.
O si modum huius eleccionis circa devotas alias circumstancias
libeat contemplari, insistebat ad extra clerus et populus missarum
sacrificiis, oracionibus, ieiuniis et elemosinis divinam in hoc opere
misericordiam interpellans. Et ecce in die beati Martini post missa-
rum solempnia, post verbi Dei exhortacionem divinam devotam
inchoatur religiosa processioa) versus conclave, prout duabus die-
bus precedentibus factum fuerat. Precedit puerorum innocencium
multitudo, suis vocibus tonant per nubila, celos rumpunt, . . .
Osanna inquiunt in excelsis, clericorum, religiosorum, prelatorum
ympnis celestibus turba prosequitur, subsequitur utriusque sexus
popularis devocio, que singultuosis gemitibus, dum silienter orat,
clamore valido divine clemencie aures pulsant. Mirantur et mutan-
tur omnes, per quos devota transit processio, fluunt hinc inde
lacrime ympnis et canticis suave sonantibus ecclesie vocibus vehe-
menter affecti, tunduntur manibus pectora, eriguntur vultus ad
sidera et plus votis quam vocibus spiritus sancti gracia imploratur.
Inter hec Martinus pontifex ad literam, dominus frater Martinus
Attrebatensis episcopus, qui die illa huius celebritatis officium
faciebat, aliorum pontificum et prelatorum vallatus reverenda
catherva ad hostium conclavis accedit et super electores benedic-
ciones divinas instans precibus preces ingerit altis vocibus spiritus
sancti graciam invocando. Audiunt hec omnia electores ab intra,
qui adhuc satis a concordia longe erant, eorum non immerito stu-
pentes mentes commoventur, viscera, corda molescunt, mutantur
vota devocione, liquescunt animique, super oculos stillant gutture,
suplices ad terram flectunt et ad Deum manus extendunt, os in
oracione aperiunt, ut spiritum sanctum attrahant venientem. Erat
tunc hora tercia illa, in qua tercia, de qua ympnus, dum hora cunctis
tercia repente mundus intonat orantibus populis Deum venisse

ὧῆἶὲῑ folJJt et.

