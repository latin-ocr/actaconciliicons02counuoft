96 Ι. Abschnitt. Konzilstagebiicher.

Tunc presidens mandavit legi ordinacionem concilii super hoc
editam et per cardinales et naciones approbatam, cuius tenor
talis est:

Hec sacrosancta synodus generalis auditis et consideratis . . .
quovis modo.¹)

Die sabbati Ill. Aprilis ante dominicam in ram-is palmarum
sedit concilium sine solemnitate et parata sede prope ambonem
proposuerunt legati regis et regine Castelle, videlicet matris et tu·
toris regis, qui adolescens est, et presentaverunt litteras utriusque
credenciales solum cum salute. Proposuit episcopus Conchensis
sumpto themate: Unum est necessarium.²) Nichil dicit de intencione
regis nisi generalia, videlicet desiderium ad unionem ecclesie et
quod informari volebat de aliquibus concernentibus statum concilii.
Que tamen parum declaravit. Respondens cardinalis Ostiensis pre-
sidens et laudavit regem et ita finis.

Die lune quinta Aprilis, que fuit crastinum dominice in ramis
palmarum, rex Romanorum mandavit legatis Castelle, quod ve-
nirent ad eum. Et venit illo mane de Cellis, ubi iverat. Et venerunt
legati ad eum, a quibus peciit de intencione illorum. Qui proposu-
erunt aliqua, que idem rex peciit dari in scriptis; et dederunt illa
die in forma sequenti:

Invictissime princeps et serenissime rex et domine semper auguste.

Capitula, de quibus oratores serenissimi regis CasteIIe, Legionis
etc. debent de ipsius regis mandato informari et certificari, prout
vestre serenitati per eosdem expositum extitit viva voce, sunt, que
secuntur.

Primum, si civitas hec Constanciensis sit secura omnibus ibi-
dem congregandis et congregatis taliter, quod negocia ecclesie, de
quibus agitur et est agendum, possint per eosdem tractari et con-
cludi et ad execucionem deduci in plenaria libertate ad unionem
sancte matris ecclesie feliciter, fideliter et irreprehensibiliter con-
sequendam?

Item quis princeps vel dominus debet eos in dicta civitate tenere
securos et tueri in plena libertate?

Item si sint in dicta civitate procuratores omnium regum et
principum catholicorum et omnium communitatum Ytalie vel saltim
duarum parcium earundem cum potestate sufficienti ad tractandum

¹) Decretum de contumacia3 Hardt IV, 1214—16; Mansi XXVII, 1071†.
²) Luc. 10, 42.

