140 Ι. Abschnitt. Konzilstagebiicher.

In crastinum veneris de mane legati regis Castelle‚ milites ⁴et
quidam ex prelatis et clericis recesserunt de Constancia, alii qui-
dem prohibiti exire Constanciam, finaliter episcopi Conchensis et
Pacensis non recesserunt de mane. Cardinales autem et due naci-
ones Ytalia et Gallie audientes illum recessum turbati plurimum
convenerunt in palacio et videntes scisma iterari per talem re-
cessum vocaverunt episcopos Conchensem et Pacensem et alios le-
gatos Castelle et rogaverunt, quod non recederent. Et multum per-
suaserunt, sed non potuerunt obtinere. Unde deliberaverunt adire
regem et adiverunt cum multitudine, et erat rex in domo episcopi
Pataviensis. Rogaverunt eum, quod vellet declinare in locum am-
plum pro multitudine. Noluit sed obtulit audire aliquos. Omnes
volebant interesse et ita recessum est et concordatum, quod post
meridiem in secunda hora omnes convenirent in ecclesia Constan-
ciensi in loco sessionis. Et posite fuerunt cedule in valvis in forma
sequenti:

Omnes zelatores pacis et unionis ecclesie Dei velint interesse
in ecclesia Constanciensi hodie hora secunda ad audiendum et con-
sulendum ea, que ad obviandum instanti iterando scismati per re-
cessum Hyspanorum et alia, que ad perficiendum unionem ecclesie
pertinebunt.

Quibus die et hora multi convenerunt. Setexpulsis illis de
ecclesia clause fuerunt ianue. Et nullus ingredi potuit. Clausum
eciam fuit palacium episcopale. Et multitudo cardinalium, prela-
torum et doctorum stetit in platea ad solem duabus fere horis, set
ingredi non potuerunt. Tunc alta voce fuit dictum, quod in crasti-
num, scilicet sabbato, in hora septima omnes convenirent in ec-
clesia, si pateret ingressus, vel in illa platea.

Die sabbati sequenti hora septima convenerunt multi cardi-
nales, prelati et alii in ecclesia. Et cum cardinalis Pisanus ince-
pisset legere scripturam illam in nacione Germanica oblatam,
supervenerunt plures de Germanica nacione et Aragonenses atque
patriarcha Antiochenus et archiepiscopus Mediolanensis et loquente
dicto cardinali voluerunt aliqua proponere. Set dixit eis cardinalis,
quod dimitterent eum perficere et postea audirentur. Et quia for-
titer instabant audiri, fuit factus tumultus. Et ab utraque parte fie-
bat sermo et ab utraque tumultus magnus finaliter. Cardinalis alta
multum voce legens non cessavit et alii recesserunt et dixerunt
postea, quod venerant pro bono pacis et quod fuit eis facta magna
iniuria et quod aliqui vocaverunt eos hereticos et eciam regem Ro-

