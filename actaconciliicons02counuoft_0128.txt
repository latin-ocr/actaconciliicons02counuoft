114 I. Abschnitt. Konzilstagebiicher.

Die iovis festo sancte eucharistie, decima Junii anno M⁰CCCC⁰
XVll⁰ et concilii tercio rex Romanorum fuit in missa concilii et fuit
in processione generali in imperialibus: in dalmatica, pluviali,
mundiali, sceptro et ense nudo; sic procedens ante corpus domini.

Eodem die in sero idem rex fecit armare plures Hungaros et
Polonos, ut publice dictum fuit, quod erat contra Gallicos cardinales
et legatos regis Francie, quia regi suggestum erat, quod dicti cardi-
nales et legati volebant publicare in concilio confederaciones iura-
tas, quas habebat idem rex cum rege Francie, contra quas veniebat
reddendo se hostem regis Francie et cum hoste suo rege Anglie.
Fuit significatum cardinalibus et legatis, quod caverent. Jamque
erat nox; cives autem scientes auxerunt excubias noctis; legati
ducis Sabaudie illa audientes adiverunt regem et refrenarunt eum
et hora undecima in nocte venerunt ad archiepiscopum Turonen-
sem, legatum regis Francie, exponentes sibi causam motus et ire
regis predictam. Qui legatus affirmavit eis, quod non erat verum3
neque re vera erat, sed bene proponebant illas confederaciones
ostendere regi Romanorum et de illis ipsum reddere cautuma), ne
contra illas moveret bellum regi Francie pro rege Anglie. Que
retulerunt regi et cessavit tempestas illa. Tamen nocte et pluribus
sequentibus plures de Francia tam cardinales quam alii muniverunt
domos suas armis, lapidibus et fustibus ad defensionem et diu fece-
runt de nocte excubias.

Die sabbati sequentis XII. Junii intraverunt novi legati regis
Francie, archiepiscopus Bituricensis, episcopus Silvanectensis‚ duo
abbates et duo in dignitatibus constituti, omnes doctores3 et fuit eis
obviatum solenniter et cum multis. Nulli tamen de nacione Ger-
manie et Anglie obviam iverunt, nec eciam patriarcha Antiochenus
vicemgerens camerarii, qui ex officiotenetur, non ivit. Licet enim sit
de regno Francie, semper in isto concilio conversatus est cum Angli-
cis. Et pro suis scandalis et infamiis, eciam quia capi fecerat per
vindictam unum de nacione Gallicana, magistrum Oliverium medi-
cum, fuit privatus de nacione Gallicana et nunc stat cum Anglicis.
Et ille est, qui reperit machinaciones multas regi et querit vias obli-
quas cum archiepiscopo Mediolanensi et episcopo Sarisbiriensi et
quibusdam aliis, quorum rex utitur consiliis et illi regem seducunt
et trahunt eum ad vias malas contra suum honorem. Unde in isto
concilio fuit publice dictum, quod Mars regebat concilium, expo-
nendo Mars per litteras: M: Mediolanensis, A: Antiochenus, R:

a* 1).’. articulum 113 ('ebenf‹1lls so ursprihzylieh, «laun cautum uberyeschrieben.

