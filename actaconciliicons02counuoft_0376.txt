362 1. Abschnitt. Konzilstagebticher.

clandestinum, tangendo acriter d. cardinaleS, qui ipsum elegerant in
papam, cum scirent ipsum indignum. D. cardinalis Ostiensis fecit
officium sessionis et archiepiscopus Januensis lecta decretali: ,Fir-
miter credimus‘ legit XLV articulos, qui ibidem fuerunt condemp-
nati. Postque incepit legere CCLX articulos dogmatizatos per quen-
dam hereticum vocatum Wiclef. Et quia aliquibus lectis visum fuit
d. cardinali sancti Marci et certis aliis de universitate Parisiensi‚
quod dicti arciculi nondum erant plene visitati, saltim per nacionem
Gallicanam, opposuerunt se taliter, quod amplius non fuit pro-
cessum ad lecturam dictorum 110LX articulorum. Sed fuit dictum,
quod lune vel alia die sequenti expedirentur et quod interim vide-
rentur melius.

Item eadem die mane fuit lecta in audiencia contradictarum
supradicta citacio sigillata sigillis quattuor nacionum.

Item eadem die hora quinta post meridiem fuit facta congre-
gacio nacionis Gallicane. In qua fuit propositum per presidentem,
quod d. imperator aperuerat sibi et d. Gebennensi et Tholonensi
episcopis unum modum utilem et propinquum unioni ecclesie magis
quam quemcumque alium et hoc in secreto et sub iuramento et
quod ipsi requirerent dictam nacionem, quod daret eis potestatem
et auctoritatem tractandi et concludendi dictum modum eis in se-
creto apertum cum dicto d. imperatore et tribus deputatis de quali-
bet aliarum nacionum. Et post multas altercaciones et opinionum
variaciones fuit eis concessum per dictam nacionem, quod infra octo
dies ipsi haberent potestatem tractandi et concludendi dictum actum
cum supradictis, dum tamen hoc esset in utilitatem unionis eccle-
sie Dei.

Et illa die intraverunt quattuor cardinaleS, qui remanserant in
Scasusa a recessu pape citra.

Die dominica sequenti fuit eciam facta congregacio in dicta
nacione, in qua fecit relacionem de ambassiata sua d. cardinalis
sancti Maroi de hiis, que ipse et alii sui college fecerunt in viagio
de Fribourg et de Brisac. Que omnia continentur in cedula supra-
scripta.

Item eadem die circa quintam horam post meridiem fuerunt
congregati in domo [fratrum]²³) Minorum d. imperator, deputati
nacionum, multi notabiles barones, milites et prelati et alii viri
notabiles super tractatu pacis cum duce Austrie . . .

ιιι fehlt Hs.

