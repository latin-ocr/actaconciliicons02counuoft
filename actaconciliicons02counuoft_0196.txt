182 I. Abschnitt. Konzilstagebticher.

omnibus aliis curis ad Italiam te conferre, ubi posses rerum statum
et certius cognoscere et celerius reformare.

Tue autem virtuti favit Deus, ut eciam non deesset fortuna.
Prestitit enim tibi talem et temporum et rerum omnium oportuni-
tatem, ut a multis seculis nulli retro principum par contigerit. Quia
curn, ut prediximus, ad mundi regimen sint a Deo constitute due
dignitates, pontificalis scilicet et regia, raro temporibus anteactis
contingit, ut ad eas assumpti in tam proximo loco convenirent et ad
unum animi propositum et in pari temporum et rerum statu. Nam
quod ad unum animum pertinet, tibi non tantum adest et favet,
ymmo se offert et requirit idem d. noster papa, ut sue pontificali
auctoritati coniungatur tua regalis potestas. Ita ut quam primum
fieri possit, eodem in loco conveniatis ad reformandum in spiri-
tualibus et temporalibus in hoc tanto rerum turbine universam
christianitatem. Et hanc ob rem super acceleranda conventione
premissa et super pertinentibus ad generale concilium ad hanc re-
formationem indictum et super aliis arduis ad eandem reformati-
onem necessariis et utilibus idem d. noster de numero fratrum
suorum legatum acl tuam serenitatem destinavit revmum i. Chr. p. d.
Aa) tituli sancte Cecilie presbyterum cardinalem de Challant nun-
cupatum ad predicta plene instructum. Tua nunc interest, ut, quem-
admodum speramus, in his te talem exhibeas, quod, sicut premisi-
mus, dignus sis accipere divinitatem sicutque divum seu divinum te
appellamus, ita rebus ipsis te ostendas. Laus individue trinitati.
MCCCCXIII, XIII. mensis Octobris. Franciscus cardinalis Flo-
rentinuS.

Die prima mensis Octobris d. noster eIohannes papa XXIII. ha-
bita prius superinde cum revmis in Chr. p. d. sancte R. e. cardinali-
bus matura deliberatione de Bononia cum sua curia recessit et per
aquam cum aliquibus ex dictis d. cardinalibus versus Ferrariam
iter arripuit et deinde Veronam. Ubi cum esset habito cum prefatis
d. cardinalibus maturo consilio deliberavit Constanciam premittere
revmos in Chr. p. d. Antonium tituli sancte Cecilie presbyterum et
Franciscum sanctorum Cosme et Damiani diaconum s. R. e. cardi-
nales, ut ea, que ad recepcionem d. nostri pape et ordinacionem
concilii pertinebant, cum oratoribus regis Romanorum, si ibi essent,
magistro civium et consulibus civitatis Constancie ordinarent. Qui
de Verona die lune VIII. mensis eiusdem recedentes continuatis
gressibus tandem die veneris XVIII. predicti mensis hora XVIIII¹‘)

 

 

a) B uusz'clzer.

