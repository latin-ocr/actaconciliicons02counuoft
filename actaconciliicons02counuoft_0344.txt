330 Ι. Abschnitt. Konzilstagebiicher.

temporum varietatem, quos non expedit suggerere tibi veluti parum
notos. Ventum igitur est ad hos modos, qui servati sunt a multis
annorum centesimis, ut superiores prelati habeant nonnulla iura
percipiendi et exigendi ab inferioribus prelatis seu clericis certos
proventus. Et hec partim sunt statuta per canones, partim a consue-
tudinibus vel privilegiis aut prescriptionibus aut aliis modis a iure
non improbatis inducta. Hec vocant quartam decimarum, quartam

funeralium, cathedraticum et reliqua huiusmodi. Hec autem pre· .

stantur nonumquam in signum subiectionis, cum enim scriptura¹)
dicat: omnem animam sublimioribus potestatibus debere subiect-am
esse. Ideo tributa prestantur, quia sunt protestatio subiectionis.
Quod ergo de vacantibus cathedralibus ecclesiis et regularibus non-
nullis Romana ecclesia temporibus antiquissimis exegerit, certam
moderatam portionem, puto tertiam proventuum unius anni, non
video, cur non liceat, sive hoc sit inductum in subventionem eorum,
qui diebus et noctibus pro re publica omnium Christianorum labo-
rant, sive in recognitionem subiectionis3 non dico in solutionem
stipendiariorum, quod ipse abhominor, quod tamen pro tempore
potest esse non illicitum, sed in hoc est contentio. Non enim laudo
iniustam dispensationem, sed cogito, quot sumptus habet Romanus
pontifex et sui ministri, precipue sui fratres cardinales subire3
mittuntur legati cardinales et alii ad partes diversas urgentibus co-
tidianis necessitatibus, recipiuntur in curia legati et ambassiatores
et nuncii regum, principum et aliorum. Hiis opportet pro honestate
et caritate convivari. Quot sunt reliqua! Nonne in oculis est, quod
ipsi cardinales iam ferme biennio hic pro unione laborarunt et horum
plurimi nulla vel exigua beneficia possident, que vix ad decimam
necessariarum impensarum partem sufficere possunt! Nunc vero an
peccatum foret, ut prelati, eorum debitores, eis primos fructus seu,
quod alii dicunt, annatasfl) Fame igitur, equum est, eos necari, dum
pro unione laborant. Sed execraris arrestum bullarum. At si exigi
possunt licite, quid mali est, si bulle non dantur, nisi fiat, quod de-
bitum est. Commutatur, inquis, »spirituale cum temporali. Quem,
qua ratione. Iam enim simpliciter et nulla conventione interveni-
ente collatus erat titulus, Verum, ut ais, plus tempore exigitur.
Quomodo plus tempore, cum statim debeatura). Sunt enim ecclesie
ad hoc obligate, set nec statim solvitur, ymmo dilationes rationabiles
statuuntur et expectantur prelati non uno tantum a-nno sed pluribus.

 

 

γ a] Verbunssrshlt. b) ('.· debeat.
¹) Rom. 13, 1.

