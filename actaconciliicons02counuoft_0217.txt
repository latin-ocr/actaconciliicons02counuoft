B. Der liber gestorum des Cerretanus. 203

parte sacri collegii ipsi d. regi exposuit, quod, quia ex captura pre-
dictorum ser Martini et sui socii murmur insurrexerat in concilio,
quod libertas in eo non erat, item cum contra magistrum Johannem
Hus de heresi diffamatum super doctrina reproba per eum dog-
matizata processus formatus esset, plures contra eum deponerent,
nisi metu minarum eis illatarum se retraherent3 item cum ex con-
fluencia veniencium ad concilium et equorum maxime caristia in-
supportabilis tam in domibus quam in victualibus in civitate Con-
stancie cotidie cresceret, qu0d‚‚ni,si provideretur, accomode conci-
lium hic fieri non posset3 propterea supplicavit eidem d. regi, quod
de libertate standi, eundi, redeundi ac loquendi nec non de habun-
dantia victualium et taxatione competenti domorum et lectorum
atque transmissione equorum ad loca alia providere et provideri
facere dignaretur. Cui d. rex graciose respondit, quod a die, quo
cum revmis d. A. de Challant et F. Florentino s, R. e. cardinalibus
in montibus Lombardie fuerat, cum eisque civitatem Constancie pro
loco concilii elegerat, semper vacaverat et assiduis studiis inten-
derat circa illa, que celebracionem huius sacri concilii reform‘acio·
nemque Romane ecclesie concernebant et in hoc nil scienter omise-
rat, sicque autore domino continuare proponebat in futurum, et
taliter de libertate, taxa domorum, habundancia victualium et
transmissione equorum providere intendebat, quod concilium pote-
rit merito contentari. Super quibus unacum dictis electis et suis
consiliariis consulere et providere volebat et iam cum eisdem suis
consiliariis super hiis illo mane colloquium habuerat. Addidit etiam
ipse rex, quod factum Johannis Hus et alia minora non debebant
reformacionem ecclesie et Romani imperii impedire, quod erat prin-
cipale, pro quo fuerat concilium congregatum. Hanc quidem respon-
sionem omnibus gratissimam rev. in Chr. p. d. episcopus Pata-
viensis suis rationibus fortificavit et confirmavit.

A serenissima maiestate regia ad instanciam revmorum in Chr.
p. et d. Johannis tituli sancti Sixti presbyteri cardinalis, apostolice
sedis legati, ac ,Iohannis Constantinopolitani electi, oratorum sanc-
tissimi in Christo patris et d. d. Gregorii XII., infrascripta petuntur:

Primo insinuant eidem regie maiestati adventum suum in
Oberlinghe, ubi venerunt et iussu et conductoa) habito et recepto in
Roclinge a dicta maiestate, quando ascendebat ad hanc civitatem
Constanciensem. Item cum quidam detinentur captivi, qui tamen
sub regie maiestatis securitate venisse dicuntur, et iidem domini

a! B, C: condivto.

