242 1. Abschnitt. Konzilstagebiicher.

Nomina vero deputatorum inferius describuntur: Pro nacione
Anglicana: d. Wernandus de Plagina decretorum doctor, d. Johan-
nes Thovos in legibus licenciatus; pro nacione Gallicana: d. Johan-
nes de Matischone legum doctor, d. Adam de Cameraco in utroque
licenciatus3 pro nacione Germanica: d. Lambertus de Stipite decre-
torum doctor, d. Conradus Seglawer decretorum doctor; pro nacione
Ytalica: rev. p. d. A. episcopus Concordiensis decretorum doctor,
d. Gaspar de Perusio legum doctor.

Dilectis filiis Petro tituli Grisogoni sancti, Guilelmo tituli sancti
Marci presbyteris ac Francisco sanctorum Cosme et Damiani dia-
cono cardinalibus.

Johannes . . . Dilecti filii, salutem et apostolicam benedic-
tionem. Dirigimus circumspeccioni vestre procuratorium nostrum,
quo ¹in singulis opportunitatibus utamini, quando et prout noveritis
expedire. Et volumus, quod occupantis condicio pocior non existat,
sed, quod per unum inceptum fuerit, per quemlibet ex vobis ac substi-
tuendis prosequi valeat et finiri. Agite igitur in premissis, prout no-
verit eadem vestra circumspectio pro quolibet expedire. Dat. Fri-
burgh, Constanciensis diocesis, sub anulo piscatoris, XI. Maii, ponti-
ficatus nostri anno quinto. Denique intelligentes super guerra inter
carissimum in Chr. filium nostrum Sigismundum Hungarie et Ro-
manorum regem illustrem ac dilectum filium nobilem virum Frede-
ricum ducem Austrie pacem esse conclusam speramus illustrante
altissimo negocium procuracionis huiusmodi per nosmet persona—
liter perficere. Dat. ut supra. F. de Montepoliciano.

Johannes etc. dilectis filiis Petro tituli sancti Grisogoni ac
Guillermo tituli sancti Marci presbyteris et Francisco sanctorum
Cosme et Damiani diacono s. R. e. cardinalibus salutem etc. De>
vestrarum circumspectionum industria in maximis nostris et ecclesie
Romane negociis diucius comprobata sumentes in altissimo fiduciam
specialem, quod ea, que eidem vestre circumspectioni committenda
duxerimus, exequemini claritate sciencie et altitudine consilii opor-
tune, vos et quemlibet vestrum in solidum nostro nomine coram
venerabilibus fratribus et dilectis filiis prelatis ad generale Con-
stanciense concilium congregatis aut commissariis eorundem tam
deputatis quam deputandis, quovis nomine seu titulo nuncupentur,
ad comparendum coram dicto concilio et ad offerendum 'nos promp-
tissimos atque dispositos verbo et opere omnia et singula, que pro
extirpacione presentis scismatis in Dei ecclesia in prefato concilio
per cedulam nostram et per nos lectam promissimus, vovimus atque

