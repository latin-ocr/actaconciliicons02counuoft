34 I. Abschnitt. Konzilstagebiicher.

Pluries conquesti sunt cardinales de contemptu et finaliter peti-
verunt, quod, cum essent in concilio IIII naciones, una AngHe, in
qua non erant XX capita, de quibus tres solum prelati, et car-
dinales essent XVIss) et alii futuri, de quibus plures magni et insig-
’ nes doctores preter dignitatem, et collegium haberet vocem et auc-
torita-tem tantam, sicut nacio Anglicana‚ quod fuit recusatum et
dictum, quod venirent ad suas naciones. Itaque nullam habent auc-
toritatem. Quibus tamen fuit dictum, quod constituerent ex se sex
deputatos, qui starent et agerent cum aliis deputatis nacionum.'')

Die sabbati quarta Maii sedet concilium super erroribus de-
functi Johannis Wiclef Anglici, primo super XLV articulis, qui diu
fuerant examinati, et super dampnatis libris et illius memoria.

Item super CCLXVI, quos Anglici de novo tradiderunt. Fuit-
que rex presens ut supra et presedit episcopus cardinalis Ostiensis.
Fuit lecta sentencia de XLV articulis et condempnacione librorum
et memorie. Qua lecta surrexit cardinalis sancti Marci et illam sen-
tenciam arguit in aliquibus et non transivit in rem iudicatam, set
fuit dictum, quod reformaretur.

Inter hec agebatur de pace ducis Austrie Frederici cum rege,
qui dux papam adduxerat de Constancia, cui rex propter hoc, licet
alias causas diceret, bella inferebat, quemque dux Bavarie Ludo-
wicus predictus sub salvo conductu regis Constanciam adduxerat
et pro illa pace componenda eciam respectu concilii rex postulavit
a nacionibus sibi dari deputatos de qualibet nacione, qui haberent
auctoritatem concilii in facto illius pacis, quia aliqua secreta inmine-
bant non publicanda. Et dati sunt.

Die dominica VI. Maii in vesperis acta est pax dicti ducis,
publicata apud fratres Minores, ubi ad regem sedentem cum pluri-
bus nobilibus ac prelatis et deputatis nacionum venit dux Austrie
predictus, associatis aliis ducibus, et ter genu flexo regem salutans
accessit seque et omnia sua, civitates, castra, opida, terras, dominia,
vassallos et subdictos nude voluntati regis submisit, veniam suppli-
cans de offensa regis et quorumcunque aliorum atque de commissis
in prelatos ecclesiasticos et personas seculares, omnia reformare
et restituere promittens ad voluntatem regis in hiis, que pertinebant
ad suam cognicionem. In hiis vero, que pertinebant ad concilium
submisit se concilio promisitque et iuravit papam dare et reducere
vel reduci facere Constanciam, supplicans tamen de vita servanda

ui Νι» «¹, ΙΙ, fis ηιιι· R XVII. b» Die-ser snt: nur Β. Ob. an der rechten Stelle?

