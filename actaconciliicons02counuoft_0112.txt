98 I. Abschnitt. Konzilstagebiicher.

libertas. Cardinales autem responderunt, quod, quantum ad regem,
deputatos ab eo, suos officiales et cives Constancienses fuerat plena
securitas et libertas, verum quantum ad unum decretum factum per
concilium, quod concilium reservabat sibi negocium electionis quoad
formam, materiam, locum et tempus, ipsi non fuerunt liberi. Ymo
fuit in hoc eis incussus timor eciam cadens in constantem virum nec
umquam in illo decreto libere consenserant. Et fuit hec responsio
omnium facta die dominica post quasimodo, que fuit XVIII. Aprilis.

Ad hanc autem responsionem fiendam rex mandavit legatos
Castelle‚ quod essent presentes, qui noluerunt interesse; quod rex
egre et indigne tulit.

In crastinum die martis rex venit improvise ad collegium car-
dinalium congregatum et recitavit responsionem hesternam petens
iterum illam responsionem sibi fieri, ut habeat instrumentum, que
pari modo facta fuit, et petivit instrumentum. D. autem cardinalis
Venetiarum magis aperuit de decreto et metu illato per Karolum
Malateste et patriarcham Antiochenum, qui illud decretum dice-
batur excogitasse et modum extorquendi consensum a cardinalibus.
Qui fuit talis, quod, cum dictus Karolus haberet plenum mandatum
ab olim vocato Gregorio in sua obediencia renunciando suo pretenso
papatui et concordasset renunciare, fuit sibi suggestum, quod ipse
diceret cardinalibus, quod nunquam renunciaret, nisi ipsi consen-
tirent illi decreto fiendo, quod et dixit illis cum patriarcha et qui-
busdam aliis minas inferendo, quod, nisi consentirent, essent scis-
matici et impedirent unionem ecclesie. Ymo contra eos ageretur
de perdicione sui status. Jam enim plures machinabantur contra
eos; et quia recusabant consentire, insurrexit rumor magnus in con-
cilio, quod cardinales impediebant unionem et scandalizabantur
multum et taliter, quod omnes oportuit consentire. Quin ymo cum
illud decretum legeretur in sessione et d. cardinalis F lorentinus ex
parte cardinalium voluisset aliqua proponere ad conservacionem
iuris eorum in electione, fuit impeditus per patriarcham Antioche·
num eciam cum clamore. D. autem cardinalis Pisanus peciit, quod
in instrumento fiendo regi de responsione securitatis poneretur
eciam illa responsio de metu in illo decreto. Et fuit rogatus notarius
de illa excepcione metus facere instrumentum et quod antequam
daret regi instrumentum, ostenderet minutam cardinalibus.

Rex iterum rogavit collegium cardinalium, quod celeriter pro-
cederetur ad eiectionem Petri de Luna et videbatur imminere, quod
eciam procederetur, legatis Castellis irrequisitis vel non unitis,

