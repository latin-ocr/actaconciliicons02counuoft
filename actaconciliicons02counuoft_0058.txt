44 1. Abschnitt. Konzilstagebiicher.

euntes super nos usque ad vulnera ferientes in castrum de Saucis
violenter ducti fuimus et statim pecuniis, equis et vestibus spoliati
peiora expectantes. Hora tertia post prandium d. episcopi sequentes
nos peiora passi sunt. Nam inter eos sacerdos unus obcisus est,

ι plurimi sauciati. De nostris autem solus unus sacerdos vulnus in

capite habuit et hii omnes tota nocte equitare coacti sunt. Sicque
hora tertia post medium noctis castrum intraverunt et ibi predones
statim predam partiti sunt redempcionem ulteriorum ducentorum
milium postulantes. Sceleris huius ab eis originem querimus. Pa-
lam dicunt ducem Burgundie. Salvos conductus imperatoris, regis
Francie legacionem a concilio in medium pro nostra salute ponimus,
nos ituros Niciam pro re, que totum mundum respicit, allegavimus.
Hec omnia flecti faciunt. Res ista, ut a d. Barrensi cognoscitur se
homines impios suspensurum et castrum statim subversurum, nisi
statim salvi et pleni exierimus, iurat. Hiis auditis ductor noster nosa)
ab invicem separat. Diviciores quos credidit, secum eduxit. Fortuna
fuit, quod equis iam dispersis et de castro eductis in castro remansi
in crastinum cum sociis meis omnibus excepto magistro Jacobo
Despars, qui dominam castri puerperam egram curabat, in locum
mira profunditate, artum, cumb) parvo lumine et aere pessimo, te-
trum et fetidum, ita ut vix duo homines duobus diebus viverent3
videte ergo, quid viginti. Cum corda et baculo quasi latro dimissus
sum. Prosequitur asperrime d. Barrensis liberacionem nostram
et cum primo hec dominica nona Junii sciverat, die lune per suos
castrum obsidet. Capitanus noster aufugit et die martis se-
quenti inclitus dux in propria ad castrum veniens nos omnes
eduxit et die proxima castrum subversum est paucis bonis ibidem
repertis de hiis, que a nobis latrones illi rapuerant. Tandem d.
episcopos et eos, qui a nobis separati fuerant, per silvas et devia
omnia perquiri iubet et nos in villis suis et terris honestissime
tractat atque humanissime equos non solum principalibus nobis
set etiam familiaribus nostris distribuens. Episcopos a duce Lotha-
ringie in silva repertos die dominica decima sexta Junii in manu
sua suscepit et nos cum eis in villa sua retinuit, que dicitur villa
sancti Michaelis. Ministri huius sceleris sunt officiarii ducis Lotha-
ringie, qui, ut dicit publice, non de mandato suo, set de mandato sub-
sigillato a duce Burgundie hec fecerunt. Ymo et postquam fortunam
hanc infaustam evasimus, scriptum est per nobilem principem,
cuius nomen ignoro, d. Barrensi, quod per Cabochianos iterum alibi

W* alfililjtT, D. b» cum . . . pessimo fehlt C', D.

