B. Der liber gestorum des Cerretanus. 247

nium nacionum, quod solum articuli super symonia, dilapidatione
bonorum Romane et aliarum ecclesiarum, fautoria presentis scis-
matis et incorrigibilitate vite, omissis aliis articulis scandalosis, legi
et publicari deberent et de eis in sentencia mencio fieri, dummodo
ipse d. papa Johannes XXIII. articulos sibi legendos et exhibendos
confiteretur et sentencie contra eum ferende acquiesceret. Qua
conclusione sic facta electi et deputati sunt quinque ex revmiS d.
s. R. e. cardinalibus, videlicet d. Jordanus episcopus Albanensis
de Ursinis, Petrus tltuli sancti Grisogoni Cameracensis, Antonius
tituli sancte Cecilie de Challant presbyteri, Amedeus sancte Marie
Nove de Saluciis et Franciscus sanctorum Cosme et Damiani Flo-
rentinus diaconi, s. R. e. cardinales, qui ad predictum d. Johannem
papam XXIII. se conferre et predictam conclusionem sibi explicare
et ab eodem explorare deberent, an prediCtis acquiescere vellet.
Die itaque iovis XXIII. mensis Maii post prandium prefati d. car-
dinales de Constancia iter arripientes eadem die ad castrum Celle,
ubi prefatus d. Johannes papa XXIII. sub custodia tenebatur,
pervenerunt, constitutique in eius presencia sibi reverenviam non
ut pape exhibuerunt; non enim pedum sed solum manus et oris
osculacio permissa fuit eisdem per custodes ad pape custodiam
deputatos; causamque accessus ipsorum explicaverunt eidem, cedu-
lamque infrascriptorum advisamentorum super modo procedendi
contra sum, ut eam approbaret, si vellet, tradiderunt eidem.
Sequuntur certa advisamenta super modo procedendi in inqui-
sicione contra d. Johannem papam XXIII. per concilium inchoata
primo: compleatur processus recipiendo testes super omnibus cri-
minibus sibi obiectis et serventur alia opportuna usque ad senten-
ciam exclusive. Interim poterunt aliqui eiusdem amici et familiares
non ex parte concilii sed a se ipsis loqui cum ipso ostendendo pe-
ricula, que sibi imminent, si velit stare in resistencia contra con-
cilium et contra ipsum processum, quia crimina sunt gravia et
enormia et non dubitatur, quod aut iam probata sunt aut statim
plene probabuntur per testes, qui iam examinati sunt et cotidie
examinantur. Unde poterit venire, quod non solum deponetur a
papatu, sed etiam condempnabitur ad perpetuos carceres et alias
penas graviores, prout exiget natura criminum: et ex hoc suadetur
sibi, quod velit non dissentire, ymmo expresse approbare deposi-
cionem suam in papatu, postquam facta fuerit modo infrascripto.
Et si aparuerit, quod velit persistere in contradictione et se
opponere processui vel sentencie deposicionis, tunc concilium pro-

