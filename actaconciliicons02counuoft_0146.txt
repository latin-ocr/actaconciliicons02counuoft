132 Ι. Abschnitt. Konzilstagebiicher.

pro rege Anglie. Sed post tres dies reversus est et dixit publice,
quod resideret Constancie‚ donec esset finis et papa electus

Die mercurii XXVIII. Julii anno millesimo CCCC⁰XVII⁰ et con-
cilii tercio sedit concilium cum solempnitate et presedit Ostiensis; et
fuerunt lecte et pronunciate quedam revocaciones concessionis facte
Aragonensibus de vocibus, de qua supra; propter quam plures fue-
runt discordie. EtAragonenses ante et post protestati sunt, quod
non consenciebant et de nullitate. Et cessaverunt a concilio et sua
nacione diu. Et quedam alia, quorum tenorum secuntur.

Postquam rex reversus est multum turbatus pro remocione
patriarche ab officio camere, convocavit die dominica prima Augusti
de mane presidentes et deputatos omnium nacionum in loco naci-
onis Germanie, et ibi rex personaliter stetit ad hostium. Venit pre-
sidens Ytalie et aliqui deputati illius nacionis credentes intrare.
Rex petivit, quo ibat3 dixit, quod ex parte regis mandatus erat ibi;
rex respondit non, et non permisit intrare. Idem fecit presidenti
et deputatis Gallie et Hispanie3 quos autem volebat, intromittebat
illos, videlicet qui part-es eius sequebantur, patriarcham Antio-
chenum, Mediolanensem, Bisuntinum, Viennensem et plures suos
sequaces. Et ibi fuit sibi suggestum, quod magnam habebat pote-
statem in concilio generali sede apostolica vacante, et allegata ali· ⁷
qua decreta, quibus suggestis de levi credidit. Et dicitur, quod ipse
illorum suggestorum vigore fecit patriarcham Antiochenum locum-
tenentem et quedam alia, de quibus scribens non habet certitudinem.

Collegium cardinalium atque presidentes et deputati nacionum
Ytalie, Gallie et Hispanie attendentes turbacionem regis et motum
animi atque talia consilia per circularia deliberaverunt, quod adi·
rent regem ad exponendum sibi illa omnia, que fecerat in concilio,
ex quibus turbabatur concilium et scandalizabatur intus et foris, et
supplicandum, quoda) a talibus se abstineret et permitteret conci-
lium communiter et concorditer agere, cessarentque privata con-
cilia, ut libere fieret eleccio pape, et ipse optatum consequeretur
honorem. Quod fecerunt die lune II. Augusti. Et proposuit cardi-
nalis Florentinus. Rex peciit sibi dari in scriptis, ut responderet,
et nichil plus tunc respondit.

Et notandum, quod duo cardinales Gregoriani, Bononiensis et
Senensis, a die oblate cedule cardinalium super modo electionis,
que fuit in vigilia penthecostis‚ XXVIII. Maii, et ante sequestrave-
runt se a collegio cardinalium ceterorum et tenuerunt partem regis

a) hier setzt B wieder ein

