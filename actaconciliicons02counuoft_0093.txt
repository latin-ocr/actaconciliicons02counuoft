A. Fillastres Gesta concilii Constantiensis. 79

loco suo apud Minores et repente familiares eorum ultra numerum
centum viginti armati steterunt ibi et plures discurrebant afferentes
gladios. Ex quo facta est magna commocio concilii et reputabatur,
quod hoc erat contra cardinalem Cameracensem propter illas pro-
testaciones, quia eciam imputabant Anglici dicto cardinali, quod
dederat causam Aragonensibus protestari. Propter quod statim con-
gregati cardinales reputantes periculum et scandalum imminere
contra dictum d. Cameracensem, festine miserunt duos cardinales
ad ducem Bavarie‚ protectorem concilii loco regis Romanorum, ut
provideret. Qui ivit ad Anglicos et reperit armatos familiares et
locutus et Anglicis, videlicet magistris et nichil facti fecerunt. Arma
tamen neque armatos aliter non compescuit, set cum suis armis
cum suis magistris coram omni populo armati iverunt ad domos
et plures ibant sic per plateas civitatis. Fuerat autem mandatum
cardinali Cameracensi et legatis regis Francie, quod sibi caverent.
Et de hoc fuit scandalum et plures super hoc habiti tractatus. Ang-
lici autem multos habebant favores et ducis et Germanorum.

ln crastinum de mane cardinalis Cameracensis ivit ad nacionem
Gallicanam et conquestus de illo usu armorum protestatus est se
timuisse, et quod protestaciones predictas voluerat et vellet facere
in sessione concilii, quas si amplius non faceret, protestabatur, quod
hoc dimitteret propter metum cadentem in constantem virum, at-
tento dicto usu armorum et favoribus, quos habebant Anglici, et
confederacionibusa) quibusdam preter id, quod intrinsecus latebat.
Ex qua protestacione metus turbatus fuit dux Bavarie protector con-
cilii et dixit illam cedere in iniuriam domini Romanorum regis et
suam et plura petivit, set illi pro rege F rancie fuerunt parati sibi
respondere de plano. Et ipsi et maiores nacionis Gallicane moleste
tulerunt hec omnia et concluserunt super hoc fieri proposicionem
solennem, set distulerunt propter negocium unionis in processu
contra Petrum de Luna. Et quid fiet, dicetur postea.

Post hec facta est concordia Aragonensium, qui faciebant na-
cionem Hyspanie, et Anglicorum talis, quod nacio Germanie, que
tercium locum habebat de facto, non ex decreto concilii, cessit loco
suo et cepit ultimum. Nacioni autem Hyspanie datus est ille tercius
locus, quo uti debent in duabus sessionibus dicendo: Placet, ac in
ceteris, quibus ordo attenditur. Et postea fiet decretum, quod nullus
ordo servatus prius vel postea preiudicet vel ius acquirat alicui.

 

a) Β consideracionibus.

