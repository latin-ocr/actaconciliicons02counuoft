A. Fillastres Gesta concilii Constantiensis. 59

nichil proposuerunt set intimaverunt unam apellacionem super de-
creto monitorio. Et fuit eis assignata dies iovis sequens ultima
Aprilis ad respondendum oppositum et procedendum ulterius
in causa.

Die iovis ultima Aprilis anno MCCCCXVI et concilii secundo
sedit concilium sine solennitate et dedit Argentinis apostolos refu-
tatorios cum quadam declaracione verborum aliquorum monitorii,
que ab Argentinis iniquitatem continere dicebantur. Et mandatum

est illis, si causas allegare vellent contra monitorium, allegarent.

Procurator eorum nichil respondit, set advocatus presente procura-
tore peciit, quod daretur alia dies ad hoc et fuit data ad diem
sabbati sequentem ΙΙ. Maii et ita visi sunt renunciare appellacioni.

Item die iovis ultima Aprilis ipso sedente concilio fuerunt lecte
littere misse concilio nunciantes mortem regis Aragonum die ΙΙΙ.
Aprilis, de quo nimium contristati fuerunt omnes, quoniam ex hoc
timetur magnum periculum in negocio unionis. Et super hoc fecit
brevem et pulcram collacionem episcopus Laudensis de ordine Pre-
dicatorum de laudibus dicti regis et tristicia sui obitus et consola-
cione concilii, quia filius successor perseveraret in ceptis per pa-
trem. Consequenter fecit aliam collacionem pulcram ad idem gene-
ralis magister ordinis sancte Marie de Mercede, ambaxiator dicti
regis defuncti. Postea fuerunt lecte littere regis Francie super
causa novem assercionum de quadam proposicione magistri Jo-
hannis Parvi facta Parisius, quam vocabat iustificacionem ducis
Burgundie super homicidio ducis Aurelianensis, fratris regis pre-
dicti, de qua materia habetur supra in mense Julii cum materia de
Wiclet' et Jo. Hus. Ipseque rex Francie causam illam dampnacionis
illarum novem proposicionum suscipiebat et quia a iudicibus fuerat
appellatum, peciit eius procurator causam appellacionis committi.
Episcopus Atrebatensis pro duce Burgundie voluit audiri et non
potuit, quia tarde erat, set alias audientur.

Die lune IIII. Maii sedit concilium iterum et fuit episcopus Atre-
batensis auditus pro duce Burgundie et multa dixit contra senten-
ciam episcopi Parisiensis et quod ille proposiciones novem non con-
tinebantur formaliter in proposicione magistri ‘Iohannis Parvi. Dixit
eciam insuper multa cum verbis irrisoriis contra magistrum Jo. de
Gerssonio cancelarium Parisiensem, magistrum in theologia, virum
famosum et insignem, qui causam contra illas novem asserciones
prosequebatur et pro posse appellationem impugnavit.

