1416 Mai 10. 443

sacerdocium excecaverat, quod iam nec peccatum esse credebatur,
quia ut figuraliter recitatur Judicum 17: Quod implet manum
Miche, factus est sacerdos . . .

Teste Gregorio causa ruine populi sunt sacerdotes mali. Pharao
enim noluit committere pecora sua pastoribus nisi viris industriis,
ut patet Genes. 47: Si nosti, inquit, in illis esse viros industrios,
constitue eos magistros pecorum meorum. Cum igitur spiritualis
cura tradatur impotenti, ignoranti vel negligenti curam eius agere,
constat magis parvipendi racionalia Christi sanguine redempta
quam bruta. Qui parvipendens appreciatum, parvipendit et pre-
cium . . . exemplo Jude Christum pro nihilo appreciantis. Ex
quibus generatur liquido tertia filia simonie, videlicet divini cultus
diminucio, licet etate iunior tamen periculosior. Cum enim Deus
non nisi cultum suum requirat ab hominibus, quos propterea ad
suamcreavit imaginem, prelatosque ecclesie non nisi promotores
eiusdem cultus intensive et extensive constituerit, apostolo dicente:
„Omnis pontifex ex hominibus assumptus pro hominibus consti-
tuitur in his, que sunt ad Deum“ (Hebr. 5). Liquet, quod prelati
divinum cultum diminuentes sunt atrocissimi divine glorie spolia-
tores, quibus peccatum non dimittitur, nisi ablatum restituatur. Si
ergo huiusmodi debitas nolunt facere emendas, dimittant commen-
das. A quibus plerumque officiantibus cleri et presertim religio-
sorum de monasteriis fit expulsio, ut pinguior sequatur commen-
darum imbursacio spoliaturque Deus pater et mater ecclesia
propter absenciam commendatoris solito officio et derivatur in eum
malediccio scriptura dicente: Qui subtrahit aliquid a patre suo et
matre et dicit hoc non esse peccatum, particeps homicide est
(Prov. 28) . . .

Utinam cause minores remittantur ad patres, scilicet ad ordi-
narios cognoscentes vel, qui cognoscere citius possunt secundum
sentenciam beati Bernhardi, quia per huiusmodi appellaciones vel
profanorum iniusticia defenditur aut execucio iusticie vel simpli-
citer impeditur aut per subterfugia protelatur et sic pauperes
pecuniis succumbuntur corruente veritate in plateis. Et dicat effec-
tualiter summus pontifex futurus appellantibus a suis ordinariis
id, quod dixit angelus Agar ancille fugienti a facie domine sue Sare:
Revertere, inquit, ad dominam etc. (Genes. 16). Hoc enim facto
cessaret appellacionum inutilium cataclismus et magna tranquilli-
tas redderetur ecclesie . . . He septem filie simonie sunt septem
spice ubertatis ecclesie (Gen. 51). Quarum destruccio erit ecclesie

