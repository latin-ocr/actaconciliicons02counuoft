A. Fillastres Gesta concilii Constantiensis. 93

Sacrosancta Constanciensis generalis synodus in spiritu sancto
legitime congregata. Quoniam inter alia virtuosa . . . momenti.¹)

Ante istos dies fere per mensem fuit fama ante sessionem de
die mercurii ultima Martii in Constancia, quod d. Sigismundus rex
Romanorum erat confederatus regi Anglie contra regem Francie
et promiserat esse cum rege Anglie in armis in Francia Parisius
et contra regem et regnum F rancie. Que omnia hiis diebus pate-
facta sunt. Hoc enim publice confessus est et asseruit idem rex
Romanorum, quod volebat diffidare regem Francie; fecitque litteras
diffidatorias. Et tamen avus, pater suus et frater rex Bohemie et
ipse fuerant confederati et erat ipse confederatus regi Francie.
Pluraque hiis diebus dixit contra nacionem Gallicanam et contra
cardinalem Cameracensem, qui erat protector regis Francie in con-
cilio et Romana curia. Cardinales et naciones Ytalie, Germanic et
Hispanie et legati regis Aragonum considerantes, quod illa guerra
regis Romanorum, in cuius manibus erat concilium, contra regem
Francie veri similiter esset impedimentum unionis ecclesie, quo-
niam propter hoc rex Francie forsama) revocaret legatos suos et
illos de suo regno nec obediret pape in Constancia eligendo. Et
forte reges Castelle, Navarre et forte Aragonum, Ytalia dictum
regem Francie sequerentur et ita esset scisma periculosius quam
ante. Constituerunt et deputaverunt plures, qui regem adirent et
sibi ostenderent pericula ista et persuaderent, desisti a premissis
inimicis, quod ante iam fecerant legati Aragonum et Navarre. Et
maxime nacio Germanic, que tamen magis favebat Anglicis, fuit de
hoc turbata et dolens et multa aspere super hoc locuti sunt illi de
illa nacione Germanie cum rege, plures eciam et quasi omnes de
concilio regi moleste illam guerram ferebant et dissuadebant regi.
Finaliter fuit cum rege deliberatum, quod rex non mitteret de pre-
senti diffidencias illas, tamen misit regi Anglie et heraldum suum,
ut illis uteretur, prout et quando vellet;'’) set ille naciones tres vel
totum concilium, si naciones Gallie et Anglie consentirent, mitte-
rent ad regem Anglie et rex Romanorum eciam mitteret legatos ad
persuadendum pacem vel treugas inter reges Francie et Anglie.
Et antequam essent reversi rex Romanorum non deberet regem
Francie diffidare neque invadere. Verum tamen legati regis Fran-
cie mittebant de Constancia ad F ranciam unum de licencia concilii
honestum clericum licenciatum in iure, qui fuit captus ex parte reg1s

a) So B, 0, D. b) ta en . . . vellet fehlt C, I).
¹) Hardt IV, 1189—91; Mansi XX VII, 1036.

