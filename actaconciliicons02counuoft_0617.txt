A. Reformtraktate. 603 ,

caci racione fundatur illa distinccio de symoniacis simpliciter malis, ,
et de symoniacis eo solo malis, quia prohibitis,

Quod papa non potest hoc per modum legis vel statuti, ‚per
dispensacionem vel quamvis aliam voluntatem tacitam vel expres-
sam tollere necque generaliter necque in particulari casu, quando
talis sit symoniacus et incurrat peccatum mortale, obligans
ad restitucionem‚ ubi interfuit rei interventus, licet penas iurIS
positivi posset tollere, sed eciam in hoc mortaliter peccaret nisi ex
evidenti necessitate aut utilitate.

Quod cum papa vel eius interveniente sciencia dampnabilior
in foro consciencie committitur symonia quam aliaS‚ quia abutitur
clavibus et dat exempli perniciem. '

Quod papa potest committere symoniam et gezima) et de illa
potest accusari et condempnari, presertim vel saltim, ubi est noto-
rium et ecclesia scandalizatur. Et ita vera est glosa, posita in
canone si papa et textus ibi positus nullo modo facit ius nec habet
legis aut constitucionis auctoritatem, et si ius faceret, intelligendus
est, ut ibi ponit glosa.

Quod symoniacus rei interventu nullum acquirit sibi tytulum
legitimum necque viciosum, sed est omnino sine quocunque tytulo
in beneficialibus, quia inter datum et acceptum non potest cadere
commercium necque aliqua lege hoc potest introduci, cum super
impossibili lex non fingat necque fingere possit et est repugnancia
et resistencia expressa iuris divini et humani, ut nil ex hoc acquiri
possit.

Quod symoniacus in ordine propter manus imposicionem carac-
terem recipit, sed utrum execucionem aut aliter quoad se, aliter
quoad alios, declarabo dando certos modos dicendi quoad hoc et
diversitatis causas inter symoniacum in ordine et symoniacum in
beneficialibus etc.¹³)

Quod contra symoniacos rei interventu sunt inflicte diverse
pene, quarum quedam sunt substanciales, ut ita loquar, et sine qui-
bus nec datur peccati venia nec contractum crimen in eius veritate
et substancia aboletur, sed totaliter remanet, ut sunt debita animi
contricio eciam deducta ad actum extrinsecum confessionis vocalis,
si facultas adsit, et rei sic dampnabiliter assecute et occupate realis
dimissio et a se illius abdicatio. Que duo sunt de necessitate salutis
et ad C. tua et c. de symonia et similiter dabitur efficax solucio.

 

 

a) St gyezim. b) fehlt St.

