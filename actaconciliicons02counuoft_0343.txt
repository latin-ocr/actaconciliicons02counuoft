E. Der liber? gestorum des Cerretanus. 329

ulla ex parte esse ignote3 homo vero, quia non potest cor intueri,
propterea solum de hiis, que sunt per exteriores actus probata, iu—
dicium facit et hinc evenit, ut nonumquam ab homine peccata iudi-
centur, que apud Deum non tantum nors non obligant ad peccatum,
ymmo, quia bona mente facta sunt, attribuuntur ad meritum. Fieri
ergo potest, ut in eo, quod pridie tua paternitas in oratione meo qui-
dem iudicio gravi et ex sacris institutis bene roborata firmavit, ego,
qui non tuam mentem, set id, quod sermo exterior preferebat, in-
telligere potui, errorem esse putavi, ubi non error fuerat sed veri-
tas. Hoc unum tamen affirmo, quod non contradicendi cupiditas me
impulit, cum ad tuam paternitatem pro tuis meritis et magna sacra-
ruin scripturarum profunditate plurimum sum affectus3 sed id so-
lum quia, ut mihi tunc videbatur, ex tuis exassertionibus omnis
ecclesiasticus status, precipue prelatorum a tempore, cuius non est
de contrario memoria, videbatur de symonia notari, ut iam vide-
rentur hii omnes indigni suis administrationibus, ymmo raptores,
ymmo, ut ait redemptor noster, fures et latrones, qui non per ostium
ingres-si tentant ad ovile sed aliunde1). Quod, quanti sit periculi sic
sentire vel affirmare, plane intelligis. Hoc namque videtur illud
approbare, quod nonnulli, qui cotidie de heresi dampnantur, de
universitate Christianorum dogmatizant, scilicet apud nos non esse
veram ecclesiam. Quid enim aliud est dicere, quod omnes, qui pro-
moventur in curia Romana et solvunt pro primis fructibus porcio-
nem consuetam per arrestum bullarum, ut asserebas, vel aliis mo-
dis, qui servantur ibi ex antiquissimis temporibus, esse symoniacos3
nisi, quoniam nulli prelati —— de abbatibus, episcopis et superioribus
loquor —— ab eisdem temporibus citra sunt alibi quam in eadem
curia promoti, omnes ex consequenti fuisse et hodie symonia invo—
lutos esse3 et ita ipsam totam ecclesiam, cuius ipsi potissima pars
sunt, seu ipsius ecclesie potiorem partem indignam et abhominabi-
lem Deo esse ymmo, ut ipse dicebas, prorsus nullam, quoniam taleS,
ut inferebas, non prelati sunt nec Dei ministri, nec in eis est ulla
administrandi potestas, Hoc, quod ipsa cogitatione terrorem menti-
bus incutit, me promovit, ut contra morem dicerem, que tunc dixi.
Tu vero, ut ex scriptiis, que postea ad me direxisti, colligi potest,
locucionem meam pro tua moderatione non accepisti ad iniuriam,
sed fraterne curas mecum, ut veritas per disputationem elucescat.
Itaque dico, quod tunc dixi, quod semper licuit ministrantibus al-
tari, ut de altari viverent. Diversi tamen modi fuerunt secundum

³) ‘J'oss 10, 1 ff-

