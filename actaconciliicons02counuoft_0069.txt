A. Fillastres Gesta concilii Constantiensis. 55

gonum et ceteri de illa parte fecerunt Petrum de Luna requiri et
summari per primogenitum dicti regis et alios, quod pro unione
ecclesie cederet papatui, ut tenebatur iure divino et humano, ut
verbis e'orum utamur.

Qua facta requisicione idem Petrus circa festum omnium sanc-
torum fecit consistorium publicum. Transtulit et promovit aliquos
prelatos et curiam suam transtulit ad Paniscolam castrum unum in
litore maris ultra Valenciam. Et eodem die recessit de Perpiniano
cum armatis et solennitate papali ad galeas suas ad Cocumliberum.

In crastinum rex Aragonum et alii de illa parte miserunt ad
eum et iterum secundo; fecerunt eum requiri de cessione, ut supra.
qui respondit, quod in Paniscola responderet. Hiis actis rex Roma-
norum videns se frustratum desiderio repente recessit de Perpi-
niano insalutato rege Aragonum et venit ad Seranum castrum
ecclesie Narbonensis in media via ad Narbonam. Et statim rex
Aragonum misit post eum ambaxiatam solennem rogans, quod rever-
teretur Perpinianum et fieret tantum, quod esset contentus. Rex
noluit set venit Narbonam dicens, quod, si rex Aragonum aliquid
utile unioni vellet facere, mitteret Narbonam et rex expectaret ibi.
Quod fecit rex Aragonum et misit Narbonam omnes ambaxiatores
predictos illius partis cum suis. Comes autem Armeniaci recessit ad
eundum Parisius, quia factus fuit connestabularius Francie.

Interim autem rex Aragonum misit Paniscolam ad iterum som-
mandum Petrum de Luna et habendum responsum set nichil
profuit.

In Narbona autem inter regem Romanorum et ambaxiatam con-
cilii atque regis Francorum, qui eciam ad Perpinianum venerat ex
una parte et ambaxiatam regum Castelle, Aragonum et Navarre,
comitis Fuxi et civitatis Barchinone fuerunt tractata et concordata
pro unione ecclesie feliciter capitula, que sequntur inferius, que
eciam postea fuerunt per regem Aragonum approbata et iuvata.
Cum quibus capitulis primo per regem Aragonum approbatis et si-
gillo suo sigillatis et manu primogeniti sui subscriptis rex Roma-
norum et ambaxiatores reversi sunt cum leticia et exultacione
quasi⁸) divino opere et preter spem humanam.

Sequiter tenor capitulorum.

Capitulo sequencia¹) . . . Item pro maioribus et . . .

Ego Didacus de Vadiello . . . instrumentum.

⁷ a) -Cz et; D quod.
²) Hardt ΙΙ 544; Mansa* XXVII, 612.

