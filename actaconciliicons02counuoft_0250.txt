236 1. Abschnitt. Konzilstagebiicher.

vius est, nulla subsistente causa probabili, ab hoc loco per se electo,
ab hoc concilio per se vocato cognovimus discessisse. Circa quod
nichil est amplius, quod dicamus, nisi quod, si non resipuerit fece-
ritque, quod decet, primos non esse oportet primosque constituimus
nos futuros, qui in ipsum et commune dispendium universalis eccle-
sie et nostram privatam iniuriam severius prosequamur. Ceterum
de benivolencia, quam erga ncs geritis, vestre caritati gracias agi-
mus, de studio vero ad commune bonum sollicitudinem vestram in
domino commendamus, rogantes, ut et nos quoque, qui pacem
ecclesie, pacem inquam ab erroribus, pacem a scismate et pacem
a pravis moribus cum ceteris procuramus non solum adhortacione‚
quod facitis, verum eciam, quod facere vos optamus, et oracionibus
erga Deum et consiliis ac directionibus ad nos mittendis propensius
adiuvetis, universitatem vestram florere semper ac prospere agere

“ optamus in domino. Scriptum in congregacione nostra apud sanc-

tum Franciscum sub sigillo nostri presidentis.

Fratres vestri prelati ac doctores et alii de Italica nacione in
Constanciensi concilio.

Proficiscentibus itaque prefatis revmis in Chr. p. d. sancti
Marci et Florentini ac rev. et venerabilibus patribus, prelatis,
doctoribus et magistris, pro parte nacionum oratoribus octo,
duobus videlicet pro qualibet nacione legatis sacri concilii Constan-
ciensis ad d. <Iohannem papam XXIII. cum supra dictis instructioni-
bus, tandem die dominica XXI. mensis Aprilis prefati domini ad
opidum Fryburg pervenerunt. Ubi cum essent certificati, quod
d. noster <Iohannes papa XXIII. adhuc in Brysag morabatur, habito
inter se consilio deliberaverunt per proprium nuncium eorundem
adventum ei significare. Nuncius itaque iens et rediens die lune
XXII. mensis eiusdem retulit, quod eorum adventus ipsi d.
nostro pape Johanni XXIII. esset acceptus, propter quod die
martis XXIII. eiusdem mensis, predicti domini iter arripientes
ad Brysag pervenerunt, illaque die nichil de sibi commissis ex-
posuerunt. i

Sed die mercurii XXIIII. mensis Aprilis data eis audiencia
constituti prefati coram eodem d. Johanne papa XXIII. eis iniuncta
sibi exposuerunt, supplicantes eidem, ut alterum de locis sibi nomi-
natis eligeret ibidemque usque ad deliberacionem concilii reside-
ret, procuratores ad renunciandum papatui constitueret et alia face-
ret, que in sexta et ultima sessione per sacram synodum Constan-
ciensem fuerunt ordinata. Quibus ipse d. Johannes papa XXIII.

