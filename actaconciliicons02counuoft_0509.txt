1417 April 3 — Juni 13. 495

superne rectitudinis est, per quam hic iustus amplius iustificatur
et impius amplius sordidatur . . .

Pax et unitas melius reperitur, ubi unus regnat, quam ubi multi
regnant. Ergo mundi monarchia melius regitur uno princ-ipe quam
pluribus, unus ergo papa, unus imperator. Roma nunc condita duos
reges habere non potuit . . . Sed cum prima salus sit vicario Christi
parere, cui omne genu flectatur et obedire debent singule naciones,
videtur, quod nec ab imperatore nec a regibus nec ab omni populo
Romanus pontifex debeat iudicari. Voluit enim Deus sedis apo-
stolice presulem suo sine questione reservari arbitrio, . . . cum
ipse solus sit vicarius Christi in terris et habeat plenitudinem pote-
statis, . . . nullum habet superiorem . . . de eius iudicio nullus
habet disputare vel ab eo appellare. . . . Sicut non possunt pal-
mites fructum facere sine vite, ita nec domini sine summo pastore et
indubitato antistite, quo optinendo, quam cito valitudo se offert,
dignemini, precor, placeat et velitis uniformiter et concorditer,
nemine discrepante, omni prorsus discrepacione vocum et animorum
semota oracionibus et obsecracionibus insistere apud dominum
nostrum Jhesum Christum . . .

Dicebam ergo primo, quod in verbis thematis ostendebatur
singulorum preeminencia accessive dignitatis, quod probat specifi-
cata nobilitas nature racionalis, cum dicebatur: ,homo quidem‘. Hic
quidem singularis homo et excellentis preeminencie triplex nobis
presentatur:

Primo spiritualis multitudo luminis admirandi, que est hoc
sacrum concilium Constanciense.

2. Imperialis celsitudo culminis extollendi, que est cesarea
maiestas.

3. Divinalis altitudo numinis extollendi, que est Jhesus Chr'i-
stus noster dominus.

. . . Subtiles phylosophi asserunt, quod homo est minor mun-
dus appellatus . . . Dicitur mundus microcosmos Sic conformiter
hoc admirabile concilium persistit, in quo sunt quasi omnia mili-
tantis ecclesie, primo caput, scilicet summus pontifex, quem auxili-
ante domino habituri sumus de proximo, 2⁰ domini cardinales,
suntque ceteri prelati eximii, inclitissimus imperator serenissimus,
dux comes Palatinus, plurimi domini ambaciatores . . .

Dicebatur 2··‚ quod iste homo quidem per excellenciam, qui
fecit cenam magnam et vocavit multos ad illam et invictissimus et
dominus, dominus Sigismundus Romanorum rex et non singularis

