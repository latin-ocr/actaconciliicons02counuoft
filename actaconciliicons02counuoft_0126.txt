112 Ι. Abschnitt. Konzilstagebiicher.

articuli: Iste articulus de veritate et notorietate probatur per tot
testes et tales declarando dignitates et gradus testium; et post cardi-
nalis sancti Marci fecit unam brevem conclusIonem, quod concilium
super hiis deliberate pronunciaret, prout de iure videret faciendum,
ut exinde haberetur optata unio ecclesie. Quo facto lecta est cedula
super premissis formam sequentem habens:

Hec sacrosancta generalis synodus audita relacione processus
et probacionum¹) . ·. .

Consequenter lecta est confirmacio et approbacio substracci-
onis obediencie facte Petro de Luna per regem Nauarre et decla-
racio contra constitucionem eiusdem Petri adversus substrahentes
obedienciam sibi per omnia similis, sicut fuit alias facta pro rege
Aragonum supra.

Hiis diebus multi adherentes regi visi sunt cedulam per colle-
gium cardinalium oblatam suprascriptam impugnare, inter quos
unus doctor Petrus Paulus Ytalicus. Ille obtulit se publice impug-
naturum die veneris post festum corporis Christi, que fuit XI. Junii,
in loco nacionis Germanie. Et super hoc posuit cedulas in valvis
ecclesiarum, propter quod cardinales aliqui et plures ex nacionibus
Ytalie et Gallie propter hoc congregati constituerunt de qualibet
illarum nacionum sex doctores, tres theologos et tres iuristas‚ ex
quibus duo debebant dictam cedulam comprobare et respondere
argumentis illius et alii assistere. Dicta autem die veneris comparu-
erunt plures in dicto loco; sed illi de nacione Germanie prohibu-
erunt ibi fieri disputacionem. Et nichil fuit factum, quod multum
regi displicuit, quia volebat hoc fieri. Ymo creditur, quod hoc fieri
faciebat. Ille autem Petrus Paulus fuit reputatus a pluribus teme-
rarius et derisus.

Inter hec legati regis Francie et tres cardinales de Francia:
Cameracensis, sancti Marci et Remensis, tractaverunt cum legatis
Castelle, quod se unirent concilio, attenta oblata cedula et approbata
per naciones Ytalie et Gallie et per legatos N auarre, et Aragonenses
volebant eam approbare, si dicti legati Castelle vellent se unire
concilio, et quod senciebatur, quod in nacione Germanic ita et
Anglie maior pars consenciebat cedule, sed non audebant expri-
mere propter regem. Legati Castelle consenserunt se unire; sed
fuit difficultas de concessione factaJAragonensibus, quod in sua
nacione haberent auctoritatem vocum omnium prelatorum et ali-
orum, qui solebant vocari ad concilia generalia de regnis et domi-

1) Hardl IV, 13335 Mansi XXVII, 1126.

