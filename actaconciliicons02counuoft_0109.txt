A. Fillastres Gesta concilii Constantiensis. 95

bonorum, unus obiit, concilium ordinavit, quod alter superstes totum
haberet et esset unicus; quarto decrevst monitorum contra d. Phi-
lippum comitem Virtutum, qui ceperat Astensem in Pedemoncium,
ut illum redderet sub gravibus penis.

Contumacio Petri de Lunafl)

Anno domini millesimo quadringentesimo decimo septimo,
prima die Aprilis¹¹), que fuit dies iovis ante dominicam in ramis
palmarum et erat dies, ad quem citatus erat Petrus de Luna vocatus
in sua obediencia Benedictus in causa sue eieccionis, sedit concilium
cum solemnitate et presedit cardinalis Ostiensis et fuit servatus
ordo sequens:

Post missam et suffragia consueta d. cardinalis Ragusinus de
ordine Predicatorum fecit sermonem sumpto themate de evangelio
illius diei: Symon, habeo tibi aliquid dicere¹) et deduxit de Petro
et VIII nominibus suis, quibus vocavit eum Christus, quorum ulti-
mum fuit sathanas, quando dixit sibi: Vade post me2) et secundum
alium evangelistam: Vade retro sathanas³), quia Petrus notebatur
impedire, ne Christus iret ad passionem⁴), per quam unita fuit
militans ecclesia triumphanti et late deduxit.

Finito sermone advocatus consistorialis proposuit, quod ad
illam diem erat citatus Petrus de Luna et illius contumaciam accu-
savit et exhibuit litteras citacionis et instrumenta execucionis illa-
rum. Hoc facto presidens mandavit duobus cardinalibus ultimis
dyaconis, videlicet de Columpna et de Comite, quia Florentinus in-
firmabatur, et duobus prothonotariis et aliis notariis, quod irent ad
valvas ecclesie et illum Petrum Vocarent et referrent, quod fece-
runt. Et retulerunt per organum d. cardinalis de Columpna se dic-
tum Petrum de Luna vocatum Benedictum ter alta voce in valvis
ecclesie vocasse et neminem comparuisse.

Tunc advocatus petiit dictum Petrum reputari contumacem et
ad clariorem probacionem contumacie reproduxit litteras citacionis
sub bulla concilii instrumentum exequcionis illarum et exequtores
petens, quod dicti exequtores referrent suam exequcionem, quod
mandavit presidens fieri. Et fecerunt se referentes eciam ad
tenorem instrumenti, quod presidens legi mandavit et lectum est.

Consequentcr iterum accusavit contumaciam dicti Petri petens
illum reputari contumacem et decerni fore in causa ulterius proce-
dendi in illius absencia non obstante.

a) Ubereclzrist fehlt B. b) Tama-Datum fehlt Β.
¹) Luc. 7, 40. ²) Malh. 16, 23. ³) Marc. 8, 33. 4) Malli. 16, 211⁵.

 

 

