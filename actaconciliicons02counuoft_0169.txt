A. Fillastres Gesta concilii Constantiensis. 155

bris congregatis deputatis mandavit, quod ita volebat facere, sicut
fuerat expositum, et ita factum est.

Die lune VIII. Novembris anno domini M⁰CCCC0XV110 et con-
cilii quarto sedit concilium pro ingressu conclavis. Presedit cardi-
nalis Ostiensis. Rex fuit presens cum imperialibus insigniis, corona
imperiali, sceptro, mundiali, ense nudo in dalmatica et pluviali
rubeo. Celebrata primo missa de sancto Spiritu per cardinalem
sancti Marci et completa omnes induebant habitus pontificales, plu-
vialia et mitras. Presidens venit ad presidendum et rex sedit induens
dicta insignia imperialia. Tunc factus est sermo per episcopum
Laudensem sumpto themate: Eligite meliorem.¹) Finito sermone
dicta sunt preces et letanie, evangelium et Veni creator. Quibus
finitis vocati fuerunt custodes concilii nominati per regem laici,
quos voluit honorare, et legatos regum et principum ac magister
Rodi‚ qui inferius describuntur. Pro rege autem Francie legatus
erat Ludovicus dux Bavarie frater regine Francie, qui non fuit pre-
sens, quia infirmus erat ex vulneribus sibi insidiosis illatis per
Henricum ducem Bavarie, ut supra scribitur paulo ante festum
sancti Luce. Erant eciam magister civium et consules. Cum autem
vocarentur custodes, descendebant inferius ante gradus in con-
spectu presedentis. Quibus ibi stantibus fuit lecta institucio Cle-
mentis VI.. de qua supra fit mencio. Cuius tenor talis est:

Clemens episcopus . . . VIII. idus Dec, pontificatus nostri
anno X⁰.²)

Postea fuerunt lecta capitula pertinentia ad custodiam con-
clavis primo in latino, postea in theutonico prius interpretata, quo-
rum capitulorum tenor talis est: Ista sunt, que cardinales et alii
electores . . . coartari permittent.³)

Forma autem recipiendi iuramenti videtur servanda talis: Vi-
detur, quod si d. rex est presens, debet pro sue maiestatis reve-
rencia ab eo sedente in sede sua per duos cardinales recipi iura-
mentum. Concilio congregato post completum officium sint parati
omnes custodes extra locum sessionis in honestioribus suis habiti-
bus et vocati intrent per portam magnam locum sessionis. Et ordi-
nate bini procedant usque ad gradUS, quibus ascenditur ad locum
presidentis et ibi stent inferius. Quibus ibi stantibus legantur pre-
missa alta voce in latino et postea exponantur in theutonico per ma-
gistrum Job vel alium. Quibus lectis et expositis accedant ad presi-

 

 

nimy. 10, 3. . 2) Hardt IV, 1463 m Mansa· XXVII, 1167.
⁸) Hardt ιν, 1465—68‚· Mansa· xxm, 1168.

