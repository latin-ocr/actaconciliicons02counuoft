E. Briefe zu Reform· und Verfassungsfragen. 761

Hec tria peccata in tantum sunt completa et consumata ita, quod
maiora vix esse possent et aggravata nimis coram domino. Non
enim invenis in scriptis,·quod a die, quo creatus est Adam, homines
in terris gravius offendisse Deum quam ecclesia sua, sponsa Christi,
offendit eum diebus istis peccatis predictis. Nimirum ergo, quod
Christus flagellat sponsam adulteratam, quam a principio mundi in
persona patris in persona filii incarnati per labores erumpnosos,
mortem et pas-sionem eius in persona spiritus sancti per angelos
suos, patriarchas et prophetas, apostolos, martires, confessores, vir-
gines et doctores et per sanctorum suorum labores et sanguinis effu-
siones acquisivit et edificavit ab exordio mundi. Si igitur ecclesia
Dei sponsa Christi nunc per vestram maiestatem fuerit reformata,
potestis merito sublimari super omnes virtutes in terris et uni
comparari de maximis, qui edificaverunt eam, quia non inparis
virtutis est et meriti lapsam ecclesiam restaurare quam novam
edificare. Fiat igitur, ut memoria vestra non deleatur in eternum
a terris sed scribatur in libro vivencium in celis etc.

Si vero ecclesia Dei non fuerit reformata ab istis peccat(is),
habeat(is) pro firmo, quod in septuplo magis puniemur. Et erit
maiestati vestre grande periculum, si audeo loqui: Dico tamen
propter salutem vestram maximam, quia sagitte, que previdentur
ante, caveri possunt, ut minus ferant. Dominus enim Deus per se
locutus est dicens:¹) Si sic non fueritis conversi, addam correctionem
vestram in septuplum et conteram sublimes tuos, in quibus habebas
fiduciam. Et concilium istud dissipabitur et reprobabitur a Deo
sicut scriptum est: Apprehendet2) sapientes in astucia sua et con-
silium pravorum dissipat. Et iterum: Adducet³) consiliarios autem
in stultum finem, et rursum cogitaverunt consilia, que non potu-
erunt stabiliri, dominus dissipat consilia gencium et reprobat con-
silia principum etc.

Concordet igitur concilium istud cum consilio Dei et divina
voluntate, ut ecclesia restauretur. Tunc tribuet tibi vdominus secun-
dum cor tuum et omne consilium tuum confirmet, sicut scriptum
est¹): Et in Deo faciemus virtutem et ipse ad nichilum deducet tribu-
lantes nos; iuste, quod iustum est, exequare, dixit Deus Moysi ete.

Illustrissimo principi Sigismundo regi Romanorum, Ungarie etc.

Data Constancie tempore concilii generalis anno domini
MCCCCXV, indiccione VIII, de mense Februarii.

 

 

¹) Nach λετ. 26, 18. - ²) Job 5, 13. — ³) Job 11, 17. - 11) Psalm. 59, 14.

