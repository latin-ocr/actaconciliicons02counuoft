220 Ι. Abschnitt. Konzilstagebiicher.

ceperat, quod d. noster papa conquerebatur, salvum conductum
sibi et prelatis in concilio existentibus violatum fuisse pro eo, quod
custodie fiebant etc. et propterea idem d. rex ibidem proposuit,
quod neque ipse neque sui progenitores proditores esse consueve-
runt neque salvos conductus per eos prestitos violare. Sed si
custodie facte fuerant, hoc de consilio aliquorum d. cardinalium et
prelatorum factum fuerat, ne prelati et alii in concilio existentes
illicenciati recederent et sic dissolveretur concilium. Intencio tamen
sua erat, quod salvus conductus per eum prestitus tam ipsi d. nostro
pape quam prelatis et aliis in concilio existentibus inviolabiliter ser-
varetur. Tunc d. episcopus Sarisberiensis, unus ex oratoribus regis„
Anglie, quod d. rex dixerat, confirmavit addens se unum de consul-
toribus huiusmodi fuisse; quod d. episcopus Rigensis, unus ex do-
minis de Prussia, similiter approbavit. Propter quod inter d.-nos-
trum papam et episcopum Sarisberiensem prefatum quedam ampul-
losa verba fuerunt. Miratus namque est idem d. noster papa, quod
tales deliberaciones sine eius scitu fierent.

Die sabbati XVI. mensis Marcii convenientibus nacionibus de
mandato eiusdem d. nostri pape in palacio apostolico pro responsi-
one super petitis ab eodem recipienda idem d. noster papa pro· v
posuit, quod sua intencio erat concilium hoc non dissolvi, donec
imponeretur finis scismati. Super hoc autem deliberacionem re-
mittebat concilio, an scilicet vellet concilium hic firmum stare an
ad alium locum transferri. Mandatum vero de renunciando papatui
alicui dare non intendebat pro eo, quod informatus erat, quod
Petrus de Luna non erat dispositus per procuratorem renuere sed
per se ipsum; item, quia dispositus erat personaliter se transferre
fficiam tempore constituto3 et ut concilium de eius sincera inten-
cione magis certificaretur, paratus erat omnem promissionem
facere et omnem securitatem possibilem dare, quod Niciam vel ad
alium locum per concilium deputandum se constituto tempore
transferret3 et quantum in eo erit, procurabit et faciet unionem;
et in casu, quo contrarium faceret, volebat ex nunc per suam bullam
absolvere cardinales et prelatos a vinculo iuramenti, quo sibi tenen-
tur et a sua obediencia, et amplius non haberi pro papa; bullas in-
super salvi conductus dandi Petro de Luna paratus erat facere
iuxta peticionem concilii. Bullam vero promissionis per eum facte
secundum tenorem cedule suprascripte fieri mandaverat, quam per
d. Angelum de Reate eius secretarium tunc in publicum legi iussit. χ
Cuius tenor infra sequitur.

