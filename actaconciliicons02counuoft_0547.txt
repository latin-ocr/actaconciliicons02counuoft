Undatierbare und unsichere Konstanzer Predigten und Reden. 533

me fore turbidam. Dixit michi: ,Ave‘‚ id est sine ve et amarissime
me replevit; ,Dominus tecum‘ nec pater nec filius mecum sunt.
‚Benedicta tu‘, ymmo cecidit in maledicta. Siluisti, ut puta, nomen
meum, scilicet Maria, quia unum promittebas et aliud intendebas.
Nam hodie omnes pristine consolaciones in amaritudinem verse
sunt . . . Ad crucem vero clamabam dicens: O crux crudeliter
crucians, cur cum tanta inmisericordia meum surripis filium . . .
Sublevavit enim oculos pyos in me, set nichil addixit nisi: Mulier,
ecce filius tuus et discipulo econverso: ecce mater tua. Heu me, fili
mi, est ¹ista consolacio, quam michi impendis? Estne ista commu-
tatio attemptanda‘? . . . Postmodum vertebar me ad sorores dicens:
O dilecte sorores, estne hic filius meus, qui in cruce pendet, filius
meus et rex glorie‘? Quomodo ergo est spinis coronatus filius meus‘?
Est gloria angelorum. Quomodo ergo est ita deturpatus? Filius
meus innocens nunquam offendit. Quomodo est ergo ut latro pessi-
mus crucifixus et vulneratus? Set ipse mee sorores ex dolore meo
et compassione nil michi respondebant set flentes me amplexaban-
tur. Ultimo loquebar Marie Magdalene: O dulcis filia, filii mei
dilecta discipula, estne hic filius meus‘? Estne hic 'magister tuus‘?
Tu enim deberes cognoscere, cum multum esset familiaris. At illa
dixit: Hic, domina mea, est unicus filius tuus et magister meus
dilectus. Volebam enim filium meum tangere set nequebam propter
altitudinem crucis et in terram cadebam emortua ibique prostrata
iacebam dolore plena . . . Amplexabar proinde crucem et sanqui-
nem filii mei ex volneribus manu autem colligebam. Eramque tota
per faciem, manus et vestes sanquine filii mei cruentata . . . Et
hora nona exclamavit filius meus voce magna etc.: Pater in manus
tuas etc. Et inclinato capite versus me, quasi volens me salutare et
valedicere tradidit spiritum. Et ego misera, cum adhuc vidissem,
cecidi in terram quasi mortua et sol obscuratus est . . . Et cum
vellent [filium meum] in sepulchro ponere amplectens filium meum
lamentabiliter plorando dicebam: O carissimi filii mei, nolite eum
tam c'ito tradere sepulcro et paululum michi eum relinquere, ut sub-
tracto velamine faciem eius contemplari valeam. Aut, si eum in
sepulchro ponere vultis, me matrem miseram cum eo sepeliatis.
Illi volebant eum sepelire et ego trahebam ipsum ad me. Et sic
inter nos erat pya contencio. Tamen amota sanctissimum illud hora
completorii sepulture dederunt. Volens autem sepulchrum ingredi
non fui permissa et advolverunt saxum magnum ad ostium monu-
menti. Cumque sepelissent eum . . . stabam foris plorans et suspi-

