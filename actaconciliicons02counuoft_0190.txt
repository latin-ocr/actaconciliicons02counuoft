176 1. Abschnitt. Konzilstagebiicher.

timo lustro in celeberrimo et sacratissimo concilio Pisano duo con-
tendentes canonice deiecti sunt, et unico, vero et indubitato vicario
Christi electo, unitas diu desiderata ecclesie restituta est, Roma,
patrimonium beati Petri, et tota fere temporalitas ecclesie de mani-
bus potentissimorum hostium vi erepta: Palatium Avinionense et
alia loca munitissima, que apostaticus Petrus de Luna in arcem
erexerat, post longam obsidionem deditione pervenerunt ad manus
ecclesie, Ladislaus rex ad obsidionem urbis properans, in campis
patentibus per gentes ecclesie victus, terga vertere coactus est. Ha,
quam variis modis impugnat perfidus hostis ecclesiam Dei‘? Post-
quam inimicus ecclesie sensit se aperte nichil proficere posse, ad
dolos et astutias serpentinas se convertens, pecuniis et muneribus
gentes ecclesie corrumpere et ad se transfugere procuravit et ad
urbis menia castrametatus locutus est in dolo verba pacifica. En
pacis nomen quam sanctum est‘? Pax a versuto hoste oblata animos
audientium pellexit: maluitque sanctissimus dominus noster, licet
illi hostis versutia satis admodum esset explorata, quodlibet pericu-
lum subire quam pacem oblatam refutare. Sic inita pax est atque
firmata ipseque rex Ladislaus abiurato apostatico Angelo Corario
sanctissimo domino nostro plenariam obedientiam prestitit et fide-
litatis homagium pro regno Sicilie. Vide, quod apte dixit unus ex
legislatoribus, quod satisdatio seu promissio propositum hominis
malivoli non immutat. Post aliquantum temporis oportunitatem
nactus, forti manu terra marique coacta, dominum nostrum in urbe
circumvenit, et nocte menia urbis suffodiens, mane facto urbem
ipsam hostiliter ingressus, dominum nostrum et reverendissimos
patres d. cardinales intercepisset, nisi fuge presidio de manibus per-
sequentium hostium fuissent liberati. Heu, quot mala vidit illa dies?
Aliqui ex cardinalibus captivati, plures presbyteri et clerici truci-
dati, multi vulneribus affecti. Curiales omnes exspoliati bonis suis,
basilice apostolorum prophanate, equi in illis passim stabulati, ec-
clesie urbis crucibus, calicibus, sacroque ornatu reliquo nudate,
quodque horreo referens, perditissimi homines in tabernis publice
sacris calicibus poculorum vice abusi sunt. Quo non erumpat effre-
nata cupiditas? Mulieres honeste virginesque dicate Christo passim
rapte, probati cives atque optimi relegati, et eorum proscripta bona.
Quis illius diei clades enumeret? Nunquam, si cui vacet annales
evolvere, ‘ab ullo hominum genere tanta impietas presumpta est.
Semper etiam apud gentiles sacra venerationi precipue hab-ita.
Solus Balthasar in profano convivio sacris vasis abusus ipsa nocte

