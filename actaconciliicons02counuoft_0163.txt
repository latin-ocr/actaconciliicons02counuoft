A. Fillastres Gesta concilii Constantiensis. 149

’ sic electum pro papa. Secundo quia per illum modum esset possi-

bile facere papam sine consensu alicuius cardinalis, quia non sunt
nisi viginti quatuor⁸); quo casu eciam non reciperetur pro papa et
esset dubius. Tercio quia illa via aperta est ad discordias in elec-
cione, quas iure plurimum vitare voluerunt. Saltem esset maxima
difficultas, quia requiritur in illa via consensus quinquaginta perso-

·’ narum in unam personam. Super hoc disputatum fuit illa die.

Die dominica XVII. Octobris post meridiem Anglici responde-
runt dicentes, quod tres naciones habebant cardinales scilicet Yta-

’ lica XV, Gallica septem, Hyspanica unum. Si daretur eis una per-

sona de sua nacione et Germanice nacion‘i una de sua, que eciam
non habet cardinalem, ultra numerum aliarum nacionum secundum
formam cedule cardinalium, ipsi illam cedulam acceptarent. Qui
modus pluribus placuit deputatis.

Die lune sequenti cardinales et nacio Ytalica et Anglicana
responderunt de modo dato per Germ-anos, quod nullomodo accep-
tarent. Nacio Hyspanica stetit et distulit quatuor diebus, quod non
respondit, licet prius, diu est, cedulam cardinalium acceptasset. Et
sic multe difficultates et diversitates orte sunt.

Die mercurii XX. Octobris dux Bavarie Henricus per insidias
et proditorie insiluit in ducem Bavarie Ludovicum legatum regis
Frmcie et fratrem regine. Inter quos erat lis de patrimonio coram
rege Romanorum et illum omnino inermem de prandio cum rege
facto revertentem vulneravit tribus vulneribus illum nisus occidere
et statim fugit extra civitatem, quem rex Romanorum diligentissime
prosequi fecit et in propria persona prosequtus est dolens usque
ad lacrimas. Hoc enim factum est contra securitatem generalem
cumilii, datam per regem et cives dicto d. Ludovico in concilio
generali. Erantque illi duo duces nati ex duobus fratribus et duabus
sororibus. Rex tamen ante casum istum dispositus erat recedere
de Constancia et multa premiserat.

Die iovis XXI. Octobris in deputatis pro modo eleccionis depu-
tati nacionis Hyspanice, que quatuor diebus deliberavit, in quibus
nihil fuit actum, responderunt pro illa nacione, quod acceptabant
modum oblatum per cardinales in cedula suprascripta.

Eodem die in eisdem deputatis venerunt duo cardinales de
obediencia Gregorii olim, videlicet Bononiensis et Senensis, qui se
- diu separaverant in collegio cardinalium, et quidam alii de illa obe-
diencia cum eis, et proposuerunt unum modum eleccionis, presup-

 

ι) uo irriq alle.

