464 ΙΙ. Abschnitt. Sermones concilii Constanciensis.

omnium insonat, ut omnes peccatorum magnas lepras ad supremum
sacerdotum pertinentes iudicium ad presentem remittant synodum
ac si patenter Christi voce dicant: lte, ostendite vos sacerdotibus.
Sic adeius iudicium delate sunt lepre heretice Wiklefistarum, que
vexabant Angliam et, lieu, hodie fedant Bohemiam, et iusto Dei et
ecclesie iudicio cum suis assertoribus condempnate. Sic delate sunt
asserciones suspecte de Francia, quarum adhuc pendet iudicium.
Sic delate sunt lepre pravitatis symoniace et exorbitancium graci-
arum totam fere vexantes Romanam curiam, imo pene omnem infi-
cientes statum ecclesiasticum. Sic delate sunt omn-es infectiones et
immundicie diverse toto orbi, ac si omnes cum domino Jhesu 'ipsius
instinctu una voce misterialiter et allegorice conclament dicentes:
lte ostendite vos sacerdotibus . . .

Nec tedeat, queso, vos reverendissimos patres, tanti laboris,
quem maxima exigit ecclesie necessitas, maxima requirit fidelium
utilitas, ymo vobis imminet perficiendi oportunitas, qui ipsius
laboris iam onus subistis et ob id principaliter convenistis. Ad vos
deferentur omnes ecclesie defectus et deformaciones, ad vos sunt
oculi omnium christianorum, qui reformacionem ecclesie tam
ardenter tamque fidenter expectant, ut si, quod avertat Deus, nunc
spe sua fraudentur, vix umquam valeant consolari. Jam anno altero
diligenter insudastis reformandi laboribus, videte, desiderato fructu
ne frustremini. Non satagatis Dei ecclesiam reformare solum
exhortacionibus, advisamentis et statutis, ne solum videamini dili-
gere verbo et lingua, sed eciam executive ad opus manus mittite,
ut comprobetis vos diligere opere et veritate, tenentes pro firmo,
quod nullus vester labor, nulla sollicitudo, nulla industria tam vali-
das poterit advisaciones aut constituciones novas edere aut exhor-
taciones adhibere, ut ipsis emendentur perversi, nisi speciali solli-
citudine mox edite eciam ante presentis synodi consummacionem
execucioni mandentur. Quomodo ergo perversissimi homines ser-
vabunt vestra synodalia decreta, qui mandata decalogi, statuta
prophetica, ewangelica et apostolica, ymo leges divinas, naturale-s et
humanas transgredi non verentur. Summi legislatoris verissima
vox est: si sermonem meum servaverunt, et vestrum servabunt
(Johannis XV). Quomodo umquam verebuntur transgredi statuta
presentis sacre synodi coram suis subditis aut equalibus, ymo suis
superioribus ordinariis, qui in cons'pectu ipsiusmet synodi, quam
supreme fatentur esse auctoritatis in terris, mandata Dei et ecclesie
leges, quaslibet per ora summorum pontificum aut vetera generalia

 

