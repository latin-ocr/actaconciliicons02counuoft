422 ll. Abs-chniu. Sermones concilii Conslanciensis.

ad unionem ferventissime est accensa et tam isti quam illi, licet
diverso calle incederent, ad eundem tamen finem unionis . . . Non
autem puto pretereundem silencio laborem illum salutiferum, qui
non potest nisi laudabiliter t'ieri et meritorie, laborem illum dico
ab ecclesia ordinatum ad laudandum Deum et ad placandum, ad
impetrandum graciam et misericordiam et ad obtinendum veniam
delictorum, scilicet legere, audire, dicere et canere divinum officium.
Non enim parvi est estimandum meriti, quod pro salute omnium ab
ecclesia est institutum. Et est singulariter notandum, quod, quicun-
que ecclesiasticus devote suum dixerit officium, non nisi sanctorum
morti, que preciosa est in conspectu domini, subiacebit, quia teste
Aurelio Augustino in tercio sermone officium, quod in ecclesia
legitur, dicitur vel canitur, est anime nostre subsidium, angelo
'bonum solacium, dyabolo amarum supplicium, Deo sacrificium et
gratum obsequium et dicenti meritum penitencie et religionis, laus
tota et spes certa de Dei misericordia. Propter namque officium
datur beneficium. Quanta igitur est hodierna confusio atque abusio,
quod in beneficiis tot et tanti sunt locupletes, qui penitus omnium
litterarum ignari sunt. Certissime habetote, quod, sicut beneficiati,
qui divinum officium negligunt, contempnunt vel nesciunt, nunquam
bene finiunt, sic qui devote legerint aut dixerint, sane misericordiam
Dei non amittent. Hic reverendissimus pater et dominus debitum
curabat obsequium attente et devote. Unde cum aliquando conti-
gisset eum aliqua grandi infirmitate gravari, si non poterat per se
legere, satagebat tamen per alium audire, ut laudes ei per aures
ad cor transirent, quos resonare lingua propria non valebat. Unde
et misericordiam Dei obtinuit . . .

Unde hic reverendissimus pater et dominus merito potest
dicere cum psalmista: Delicta iuventutis mee et ignorancias meas
ne memineris, domine, set secundum misericordiam tuam vivifica
me, quia septies in die dix-i laudem tibi. Pacienciam autem maxi-
mam habuit, eciam in hac sua infirmitate gravissima. Sumpta igitur
penitencia salutari, que non temporis longitudine set affectus since-
ritate pensatur, etiam a sua puericia commissa peccata omnia per
plenam confessionem evomere cupiebat magisque gravabatur
mente quam corpore et magis optabat sanari in anima quarn in
carne. Speramus igitur, ymo firmissime credimus, quod illum
divina misericordia sit amplexata .

βαιτψ·

