460 ΙΙ. Abschnilt. Sermones concilii Constanciensis.

ditatis et minus sapiencialis et devoti saporis habere minusque edi-
t'icacionis . . . gustia offere dinoscitur.

. Ridiculum enim et quasi ficticium vel voluntarie adin-
ventum 'videtur nonnullis historicum seu litteralem sensum scripture
ad aliquid misticorum sensuum traducere, dicentibus omnia posse
consimilia omnium intellectui coaptari, quamvis loquentes in scrip-
turis t'uerint, ut dicunt isti, illorum sensuum prorsus immemores.
Quod utique falsum est et auctoritati scripture non mediocriter dero-
gans, cum indubia fide credamus tocius scripture sacre hoc esse
privilegium singulare, ut spiritus sanctus per organa sanctorum
loquens et verbis loquatur et rebus, res autem secundum diversas
proprietates earum diversas res significare possunt . . .

Verum, quia sancte synodo generali noster dirigitur sermo,
michi, fateor, venit [in] mentem, ut de materiis, que solent in ea
frequencius agitari, dissererem, utputa de materia unionis ecclesie,
de extirpacione heresum, que, nisi lima correctionis et condemp-
nacionis sarculo prescindantur, magnum videtur imminere de
proximo fidei detrimentum et scandalum grave, non modo pu-
sillorum set fortasse doctiorum et grandis animarum perdicio; item
de vicio symonie et symoniacis cum suis fautoribus condempnandis,

. insuper de auctoritate et ⁴potestate summi pontificis ex una
parte et sacri concilii generalis ex altera et comparacione istarum
auctoritatum ad invicem, quarum neutri detrahere vel derogare sed
ad veritatem cuilibet ipsarum favere et unicuique reddere, quod
suum est, ac summe congratulari debemus, benedicentes Deum, qui
dedit potestatem talem hominibus, ac eciam de reformacione ecclesie
et turpissimis moribus ecclesiasticorum severius arguendis, quoniam
in omni statu, gradu et ordine lapsa est, proch dolor, omnis ecclesi-
astica disciplina. Et ve, ve et tercio ve sacerdotibus et prelatis, qui
suis impudicentissimis actibus dati sunt universe plebi in obpro-
brium, scandalum et ruinam, qui deberent et esse solebant in hono-
rem, tutamentum et tocius religiositatis et honestatis exemplar. Sed,
dum hoc mecum tacitus ipse reputarem, visa est michimet . . .
respondere meditacio mea et cum suspirio gravi dicere: stulto labore
consumeris, quoniam hiis diebus volunt homines sibi loqui placentia.
Ut sicud apostolus predixerat olim, secundum sua desideria coa-
cervant sibi magistros prurientes auribus et a veritate quidem audi-
tum avertunt, ad fabulas autem convertunt. Ceterum non omnes
idem sapiunt, sed habundat quilibet in suo sensu et quot capita tot
sentencie, tot affectus et voluntates. Magisque talium predicacione,

