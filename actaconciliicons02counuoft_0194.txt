180 1. Abschnitt. Konzilstagebiieher.

nostra,¹) qui in tot et tantis ecclesie ac populi christiani pressuris
tantum ac talem protectorem et defensorem preparavit, potentem
destruere omnem errorem extollentem se adversus doctrinam
Christi.

Iam vero nunc commissa nobis a sanctissimo d. nostro, quantum
presentem actum attinet, implentes, cum sciamus, serenitatem tuam
non latere, quod imperialis maiestas idcirco a Deo instituta est,
ut ecclesiam Romanam defensaret atque protegeret, cuius merito
protector ecclesie advocatus et defensor diceris, hortamur te, prin-
cipum'inclitissime, et obsecramus per aspersionem sanguinis d.
nostri Jhesu Christi, ut apprehendens arma et scutum exurgas
in adiutorium ecclesie Dei. Sperat enim firmiter d. noster de Dei
misericordia, quod ad solam famam adventus tui hostes ecclesie de-
territi legationem mitterent, querentes, que pacis sunt, aut si animo
obdurato perstiterint expectantes adventum tuum, ne sis pro hac re
sollicitus3 dominus enim conteret eos et corruent ante faciam tuam
et cadent a latere tuo mille et decem millia a dextris tuis.²) Domi-
nus enim tecum, virorum fortissime!

At quia non satis est salvare temporalia, nisi etiam spiritualia
recte disponantur, sanctissimus d. noster considerans communem
tocius multitudinis fidelium necessitatem nec illi commode posse
succurri iudicans nisi per celebrationem concilii generalis, nec hoc
quidem posse assequi existimans nisi providencia tua celsitudinis,
hortatur te, principum christianissime, et obsecrat per viscera mi-
sericordie Dei, ut velis secum in eodem proposito concurrere et cum
omni sollicitudine ac summa providencia cum eodem intendere
velis, ut in loco habili et tempore convenienti celebretur generale
concilium et fiat celebris congregatio fidelium ad reformacionem
status tocius ecclesie militantis. Sic redditis honorem Deo, celis
gloriam, terris pacem, fidem gentibus, ecclesie religionem, labo—
rantibus requiem, finem viciis, vite ordinem, moribus disciplinam.
Que omnia ministerio sanctissimi d. nostri et tue celsitudinis nobis
concedat altissimus, qui in secula seculorum vivit et regnat bene-
dictuS. Amen. ’

Dignus³) es accipere divinitatem (Apocalipsi V0). Divos seu
divinos homines appellatos fuisse eos, qui essent Romanorum im-
peratores, illustrissime princeps et semper auguste, legalis sanctio
in plerisque locis insinuat et antique testantur ystorie; quod videtur
ex ea maxime ratione processisse, quia princeps in regimine orbis

7 15 2. dorsi, 3. 2) Ps. 90, 7. 3) Reae Zabarenas bei demsezben Αηιαβ.

