B. Der liber gestorum des Cerretanus. 217

de salvo conductu plenissimo per dictam communitatem eis dando,
cum peteretur, nullatenus hesitabat. Petiverunt insuper oratores
predicti salvum conductum Petro de Luna et regi Aragonum per d.
nostrum papam Iohannem XXIII. exhiberi et de hoc eciam nulla-
tenus dubitatum est. Insuper oratores predicti postularunt pro se-
curitate predictorum Petri de Luna et regis Aragonum, quod Villa
Franca et eius castrum sive fortellicium in manibus predictorum
Petri de Luna et regis Aragonum poneretur habitantesque ibidem
remisso eis per comitem Sabaudie fidelitatis iuramento deberent
iurare in manibus eorundem et hec etiam per d. regem Romanorum
eisdem oratoribus sunt promissa, dummodo oratores ipsi promitte-
rent, quod Villa Franca cum eius fortellicio libere restitueretur co-
miti Sabaudie iuramentumque remitteretur predictis habitantibus
convencione finita. Et hoc eciam oratores similiter promiserunt per
publicum instrumentum ut supra.

Die martis quinta mensis Marcii illustris dux Ludouicus de
Bavaria, frater regine Francie, d. archiepiscopus Remensis, d.
episcopus Carcassonensis et episcopus Ebroicensis pro parte sere-
nissimi regis Francie oratores ad sacrum concilium destinati in
apparatu pulcerrimo et equitatu plurimo Constanciam sunt ingressi.
Quibus obviaverunt pro parte d. nostri pape d. archiepiscopus Nar-
bonensis, eiusdem d. nostri pape camerarius, et d. Nicolaus de Ro-
bertis magister hospicii d. nostri pape pluresque alii prelati et cu-
riales et rex Romanorum in persona propria pluresque alii princi—
pes et domini eidem duci similiter obviaverunt.

Eadem die d. Carolusfl) dux Lothoringhe pulcerrimo apparatu
Constanciam est ingressus.

Die sabbati nona mensis Marcii rev. in Chr. p. d. Amedeus car-
dinalis Saluciarum Constanciam ingressus est. Nullusque sibi ob-
viavit, quia de imane nimis tempestive venit.

Cum post predicta habitis multiplicibus consiliis inter tres na-
tiones, videlicet Germanicam, Gallicanam et Anglicanam, conclusum
esset, quod d. rex Romanorum et alii per concilium deputandi, qui
pro convencione supradicta Niciam debebant accedere, procuratores
ad renunciandum papatui constituerentur per d. nostrum papam
Iohannem XXIII, ut omnis difficultas cessaret, que in convencione
principalium contendencium convenire posset, sola nacione Ytalica
huic conclusioni se opponente et dicente mandatum hoc fieri non debe-
re, predictaque conclusio eidem d. nostro pape innotesceret et omnino

{1} ‘sem 1;; [laci-12.

