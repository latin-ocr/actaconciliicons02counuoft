A. Fillastres Gesta concilii Constantiensis. 53

Res tractum habuit per tres menses et amplius Et iverunt Argen-
tinam alibi prelati pro pace componenda et nichil potuerunt, licet
capitulum et cives nichil peterent, nisi quod illud castrum, quod iam
electus posuerat in manibus alienis, sub umbra auctoritatis imperi-
alis poneretur in manibus concilii vel in sequestram apud aliquem
fidum. Rumor erat, quod dux Bauarie locuntenens regis Roma-
norum et protector concilii illud castrum volebat habere. Quid
actum est, postea suo loco dicetur.

Consequenter in mense <Ianuarii venerunt ambassiatores regis
Polonie et ducis Vitaldi Lythyanie ad concilium et proposuit electus
Postnonensis set non declaraverunt ambassiatam expectantes
regem Romanorum, qui nondum venerat de Aragonia.

Inter hec tempora a recessu regis Romanorum usque ad hos
dies fuerunt deputati IIII de qualibet nacione super reformacioni-
bus fiendis ad avisandum solum sine aliqua,determinacione. Fue-
runtque alii deputati, qui generales vocabantur, et multa tractabant et
concludebant et exequebantur, licet nulla eis fuerat attributa potestas
per concilium, set per naciones solum ad avisandum illa, de quibus
esset deliberandum in nacionibus, et inter hos maxime presidebant

—patriarcha Antiochenus et episcopus Sarisberiensis.

Inter hec eciam actum est de usu bulle. Quoniam, quando bulla
decreta fuit, disposuit concilium, quod Sub illa expedirentur littere
in forma ,Romano congruit‘ per cancellariam super graciis et con-
cessionibus tactis per dominum Jo. olim papam XXIII, in ceteris
autem disposicionem usus bulle concilium sibi reservavit. Super
quo nichil adhuc disposuerat, et tamen cotidie expediebantur plures
bulle in maximo numero et in rebus arduis sub nomine concilii hec
ignorantis. Et fuerunt multi rumores in nacionibus.

Patriarcha Antiochenus, qui dicebatur illas litteras ad bullam
dare et expedire, multum se excusavit et institit fortiter, quod illa
relinquerentura) et nichil mutaretur. Verum naciones prohibuerunt
bullatoribus, ne aliquam litteram bullarent, nisi esset lecta in naci-
onibus et signata per quatuor presidentes IIII nacionum et per eos-
dem data ad bullandum.

Die martis XXVIII. Januarii reversi sunt ambaxiatores concilii
missi ad Aragoniam pro unione ecclesie relicto rege Romanorum
in Sabaudia et inde ituro ad Franciam pro componenda pace inter
reges Francie et Anglie et inter principes Francie.

a) 0, D.- relinqueretur.

