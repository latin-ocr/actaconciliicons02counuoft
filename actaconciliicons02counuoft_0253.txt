Β. Der liber gestorum des Cerretanus 239

quodam monasterio monialium, ubi cum domina regina cenaverat,
rediens illo sero colloquium habuit primumque verbum, quod ei
dixit, fuit: Non dimittitur peccatum, nisi restituatur ablatum!

Dieque mercurii prima mensis Maii prefatus dux Austrie Con-
stanciam ingressus in palacio contiguo episcopali palacio iuxta
fontem locatus est.

Prefati autem d. cardinales et oratores sacri concilii, qui in
F ryburg cum papa remanserant, execucioni sue legacionis inten-
dentes, die dominica XXVIII. mensis Aprilis apud papam instite—
runt, quod procuratores ad renunciandum papatui constitueret et
alia faceret, que ab ipso in Brysag per eos pro parte concilii fuerunt
postulata. Super quibus cum se difficilem exhiberet, prefati sancti
Marci et Florentinus cardinales ac d. episcopus Charchassonensis,
unus ex dictis octo oratoribus, ad partem se cum papa trahentes,
sibi aspere sunt locuti, premonentes eundem, quod, nisi predicta,
que petita fuerant faceret, contra eum super criminibus et sceleri-
bus per eum perpetratis, maxime symonia, homicidio, dilapidacione
bonorum ecclesie, rapina sive furto, crimine pessimo, adulterio, in-
cestu et periurio ac aliis per sacrum concilium ad ipsius deposici-
onem procederetur. Quibus verbis territus ipse papa procuratores
constituit, ut fuerat postulatum. Et insuper prefatis d. cardinalibus
sub credencia commisit d. regi Romanorum ipsius parte oretenus
referenda, quod sibi plenum mandatum dabat eciam nunc renun-
ciandi papatui, dummodo de securitate persone sue et bonorum ac
de statu congruo per concilium eidem provideretur. Alterum tamen
de locis quatuor sibi pro sua mansione usque ad determinacionem
concilii assignatis eligere recusavit. Sed tarde venere bubulci,· hec-
que omnia per ipsum frustra acta sunt, quoniam iam sacrum con-
cilium eius recessum clandestinum de Brysag et contra promissum
in die precedenti d. cardinalibus et oratoribus factum ac reducti-
onem ipsius ad Fryburg detencionemque non voluntarias in eodem
iam senserat et sic per consequens, que per ipsum facta fuerant,
non valebant et posset in futurum allegare, se illa fecisse per
metum. Et propterea deliberaverat contra ipsum per viam cita-
cionis secundum formam iuris, ut ad Constanciam redire et super
per eum perpetratis responderet, procedere, prout in sequenti sessi-
one postmodum factum est.

Die lune XXVIIII. mensis Aprilis mane facto, prefati d. cardi-
nales et oratores, receptis bullis procuratorii et comissionis cre-
dencie ab eodem d. Johanne papa XXIII. de Fryburg recedenteS,

