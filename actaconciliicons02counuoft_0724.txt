710 III. Abschnitt. Reform und Verfassung.

assercio et sicut assertor ipsius asseruit in predicacione, papa nec
presidente nec residente, ut est de presenti, scilicet sede vacante,
concilium habet supremam potestatem et quoad iurisdictionem et
eciam quoad execucionem: Quero igitur, quid, si concilium nunc
statuat aliquas leges generales, eciam specialiter comprehendentes
papam‘? Numquid ille leges ligabunt papam futurum et succes-
sores‘? Et si dicatur, quod sic constat, quod poterant fieri leges
ipsum ligantes et taliter restringentes eius potestatem, quod vere
apparebit, quod non sit in papa suprema potestas. Si autem dicatur,
quod par in parem non habet imperium, tunc quero, quomodo poterit
papa futurus privare concilium invitum vel separare ab eo exe-
cucionem, quam nunc habeta), si sit par ei vel si ambo contendant,
ita quod concilium velit, quamdiu erit congregatum, quod papa
habeat iurisdictionem et non execucionem, et papa velit econtra,
quod concilium habeat iurisdictionem et non execucionem. Quero,
quis obtinebit? Et si dicatur, quod non est papa, qui privet concilii
execucionem, set ipsa pape creacio, qui est universalis executor seu
administrator ecclesie, hoc facit, tunc quero, quid, si concilium non
obstante pape creacione velit sibi retinere execucionem, quamdiu
remanebit congregatum, et eciam ipse papa in electione sua et ante
electionem et post hoc idem velit, num-quid manebit execucio apud
concilium, maxime quia non repugnat constitui plures administra-
tores in solidum eiusdem administracionis‘.> Si sic, tunc non creacio
pape, que impediat, set voluntas, et eciam est contra terciam asser-
cionem et quartam, que simpliciter negant execucionem concilio,
papa legitime presidente et residente, si non, tunc non, cum repug-
nat aliqua lex divin³a3 et verba, quibus data est potestas ecclesie,
hoc paciantur; sequitur, quod lex humana est, que resistit et sic
erit aliqua lex humana ligans tam ecclesiam quam papam; et per
consequens est in aliquo istorum suprema potestas contra duas
primas asserciones.

Preterea posito, quod leges nunc facte aut faciende per hoc
concilium sede vacante non ligabunt papiam futurum, quero, num-
quid ligabunt alios de ecclesia, ita quod postea, creato summo pon-
tifice, si ipse mandaverit contrarium eius, quod erit in illis legibus
constitutum, non per modum dispensacionis, in qua requiritur caussa
sufficiens, set per modum libere voluntatis, numquid illi tene-
buntur obedire? Si dicatur, quod non, tunc isto modo poterit con-
cilium privare papam execucione sue iurisdictionis, quia papa non

a) Hs solat suc unius.

