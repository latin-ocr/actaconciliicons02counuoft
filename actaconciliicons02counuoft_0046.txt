32 I. Abschnitt. Konzilstagebiicher.

Die veneris XXVI. Aprilis, cum dicti nuncii vellent recedere de
Friburgo, magister civium et consules illius opidi nunciaverunt eis
adventum ducum Ludovici Bavarie predicti et Austrie ad illum
locum in meridie pro pace tractanda, rogantes expectare illos, quo-

niam propicii erant ad pacem, quibus annuerunt. Audiverunt eciam
regressum pape ad Brisachum.

Venit hora-'¹) XI. dux Bavarie et facta morula transivit Bri-
sachum ad ducem Austrie et in crastinum, scilicet sabbato, dux
Austrie reduxit-papam Friburgum.

Cardinales autem et episcopus Carcassonensis deliberaverant
de aliorum consilio et consensu adire papam ad Brisachum. Et
euntes obviaverunt et cum eo reversi sunt colloquentes de petitis
per legacionem magisque persuadentes, quod cederet papatui de
presenti cum provisione sua, quia nullo pacto permitteretur in
papatu, et quod eligeret alterum de duobus: aut honeste cedere et
habere provisionem aut ignominiose deponi cum periculo persone.
Idem illa nocte in camera fortiter persuasit episcopus Carcasso-
nensis et respondit papa, quod nocte deliberaretb) et in crastinum
responderet.

Crastina dominica de mane papa respondit se velle cedere de
presenti, dummodo fieret sibi provisio et daretur perpetua libertas
ab omnibus etc. duxque Austrie pacem haberet cum rege, quia
aliter fieri non poterat. Et declaravit provisionem, quod esset car-
dinalis et primus omnium, legatus et vicarius perpetuus cum omni
potestate papali in tota Ytalia, et quedam alia. Et quod ad illam
cessionem fiendam poneretur in loco, ubi esset in libertate utpote in
Burgundia vel Sabaudia vel Ytalia, in terris Venetorum, et ibi cede·
ret solenniter deponendo mitram papalem et assumendo capellum.
Et hec eadem die dixit et asseruit coram omnibus nunciis et pluri-
bus aliis se velle facere et promisit.

Item decrevit fieriss) procuratorium ad renunciandum in forma
petita suprascripta et hec mandavit F. de Montepoliciano episcopo
Aretino, secretario suo presenti, super hoc fieri bullam, Quam
tamen nolebat dari statim concilio, donec esset sibi provisum, liber-
tas data et pax duci Austrie. Quod procuratorium fuit factum et
bullatum in forma predicta et fuit depositum apud comitem Bar-
tholdum¹) per eum reddendum concilio in casibus predictis impletis.

a) C, D sulgs! in. b) B deliberaverat. c) B facere.
¹) Orsini, Beltholdum B.

