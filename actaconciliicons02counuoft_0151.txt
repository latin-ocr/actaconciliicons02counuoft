A. Fillastres Gesta concilii Constantiensis. 137

Die martis festo beati Bartholomei fuit celebrata per con-
cilium in loco sessionis missa et processio generalis ad sanctum
Augustinum pro pace ecclesie et negocio eleccionisa), ut concorditer
fieret.

Die *sabbati III. Septembris anni domini MCCCCXVII sedit
concilium sine solemnitate et fuerunt lecte sentencie et illius exe-
cutorie contra Petrum de Luna, Benedictum XIII. olim nuncu-
patum, et mandatum vicecancellario, ut illas litteras tot, quot opor-
tune essent, in illa forma expediret ad bullam, et commissum depu-
tatis generalibus nacionum et cardinalium, ut conficerent epistolas
et litteras missorias ad reges, principes et prelatos, et presidentibus
nacionum, quod illas expedirent ad bullam, quotquot oportune
viderentur.

In ista sessione nullus de nacione Hispanica neque Castel-
lanus, Aragonensis nec Portugalensis nec Navarrensis interfuit.¹)
Erat enim inter eos gravis controversia super presidente fiendo
pro mense isto Septembri, Castellanis et Nauarris contendentibus
pro uno, Aragonensibus et Portugalensibus ad instanciam regis pro

> alio, scilicet uno portugalensi, legato regis Portugalie non ecclesi-

astico. Nullus enim legatorum dicti regis est ecclesiasticus. Sunt
enim laici preter unum cum simplici tonsura. Qui tamen gessit
indicaturam secularem eclam in criminalibus, ut fertur. Et tanta
fuit inter eos invidia, ut uno die propter hec Aragonenses et Portu-
galenses intraverunt nacionem armati ensibus et alios sub vestibus.
Quod videntes Castellani fecerunt suos armari et stare foris. Rex
vero sperans habere in illa nacione presidentem PortugaIensem,
quoniam illa pars tenebat partes suas, stabat foris in ecclesia, de-
ambulans et expectans eventum rei. Sed nullus fuit rumor. Exive-
runt tamen sine concordia et sine presidente. Scitumque fuit po-
stea, quod in domibus vicinis fuerant plures armati Hungari et
Theutonici.‘

Forma autem litterarum execucionis sentencie contra Petrum
de Luna est talis: ·

Sacrosancta . . . vacante.‘-')

Die martis VII. Septembris deputati cardinalium et trium naci-
onum Ytalie, Gallie et Hispanie, videlicet Hispanie preter Ara-

a) B: unionis.
¹) Trolzdem werden dieselben bez· Hardt 1. c. nnler (len Anwesenden auf-
e uhu-t.
9' ²) Hardt IV, 1404-08,· Mami XXVII, 1144—46.

