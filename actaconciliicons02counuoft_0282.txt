268 1. Abschnitt. Konzilstagebiicher.

parte infidelium . . . Alium respectum detractionis brevius per-
stringens considero, qui ex parte cruenti et inveterati scismatis in
orientali Grecorum ecclesia ritibus et ceremoniis ac sanctis obser-
vanciis Romane et universalis ecclesie non parum detrahit et,

quantum sinit prelatorum suorum pertinacia, fortiter et perniciosius ’

adversatur. Quantum autem predictorum scismaticorum ac aliorum
ipsos sectancium detractio tot annorum curriculo abfuit et nunc
obest saluti fidelium, quis nisi mentis inops hoc ignorat? . . . Et
quanquam nobis detrahant, orandum pro ipsis verum etiam summo
opere intendendum est in hoc sacro presenti concilio, ut ipsos
a detractione retrahentes ad se in unitate spiritus venir-e operetur
. . . Ad quod, principes prelati, rex et dux fidei zelatores se offe-
runt accomodos vestre sanctitati tum racione affinitatis, ex eo quod
filius imperatoris Constantinopolitani filiam duxit in uxorem pre-
fati d. ducis et sobolem ex ea procreavit, tum racione confinitatis,
quoniam et prope est et sub eorum d. regis et ducis dominiis tanta
de dicto ritu Grecorum degit numerositas Grecorumjut nec per
unius mensis spacium per terrarum ambitus poterit in longum vel
latum pergirarifl) Inter quos quot cathedrales ecclesie, quot loca
religiosa et edes sacre miro modo et sumptuose sunt exstructe, quis
dinumerare posset pro presenti? In quibus hactenus ipsorum cul-
tum divinum more suo videntur exercere et sacramenta ministrare.
Quorum errori dampnato principes sepedicti compacientes ex in-
timis iam dudum et nunc fidelem adhibere operam non cesserunt
nec cessabunt, secundum quod per fratrem Theodorum ordinis
Predicatorum in Greco et sacris scripturis eruditum propter hoc
duntaxat ad hoc sacrum concilium necnon serenissimum Roma-
norum regem destinatum vestris paternitatibus per eosdem prin-
cipes sinceriter extitit publicatum . . .

Die sabbati hora nona vel quasi d. princeps Gerunde, primo-
genitus regis Aragonum offert infrascriptam cedulam nomine ipsius
regis d. Petro de Luna, in qua supplicat eidem, quod simpliciter
cedat et cito.

Beatissime pater! Cum negocium extirpacionis scismatis . . .¹)

Similis requisicio facta fuit per comitem Arminaci.¹‘)

Alia similis per comitem Fuxi.

Alia similis per ambassiatores regis Castelle.

Alia similis per filium et ambassiatores regis Navarre.

a) rso B, (η ὓ) R Ariuiaci.

¹) Hardt II, 4923 Mansi XXVII, 1092.

