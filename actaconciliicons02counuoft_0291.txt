B. Der liber gestorum des Cerretanus. 277

sapienter gubernans et benigne dispensans: Idcirco pro ipsius
gracia obtinenda summe laborandum est. Quam ut possimus facilius
obtinere ad matrem misericordie⁴ devotissime recurramus, ut, quod
nostris meritis non valemus, eius . . . efficacibus intercessionibus
assequamur. Ipsamque salutemus salutacione seraphica, salutacione
cherubica et salutacione ewangelica dicentes flexis genibus et mente
amena: Ave Maria gracia plena.

Tu autem cum ieiunas etc, ubi supra.

Postquam Deus omnipotens, pater eternus, verum principium
sine principio de nichilo creavit mundum, paulo post ineffabili pre-
visione et ordinacione mirifica plasmavit hominem, qui pars mundi
est, de rubea terra ad ymaginem et similitudinem suam per memo-
riam, intelligentiam et voluntatem a miseria et coactione liberum,
in statu innocencie, sed non in statu nature conlapse. Cui locum
paradisi terrestris assignavit pro habitacione tranquilla ac mulierem
de ipsius latere formatam ad propagacionem innovandam in con-
sortem et adiutorium sibi dedit. Hic namque homo taliter creatus,
capax beatitudinis factus et bonitatis heres institutus creaturis no-
mina dedit atque in eis potestatem accepit. In deliciis florentis pa-
radisi permansit, ubi inter redolentes aromatum silvas ac vernantia
floribus arva rosis habitator nove vite gaudia peragebat1) . . .

Ut igitur ad paradisi gaudia, a quibus recessimus, redire feli-
citer valeamus, magister noster quoad tria in verbis premissis nos
docet, instruit et informat.

Primo namque nos informat ad carnis abstinenciam per cibo-
rum parcitatem.

Secundo ad mentis leticiam per eius simplicitatem.

Tercio ad utriusque mundiciam per eorundem puritatem.

Primo probat ieiunii susceptio ibi: Tu autem cum ieiunas.

Secundum probat spiritualis unctio, ibi: unge caput tuum.

Tercium probat vera ablucio, ibi: faciem tuam lava . . .

Per . . . ieiunium homo efficitur servus Dei et celestis cibi re-
fectionem meretur. Sic Helyas per corvum, Egidius per cervum,
Blasius per aves, Maria Magdalena per angelos XXX annos Deo
favente mirabiliter sunt refecti. Quid autem senciat poeta laureatus
Franciscus Petrarcha de corporali ieiunio, non obmittam, qui ma-
gistro Johanni artium et medicine doctori, medico pape Innocentii
sexti infrascripti tenoris epistolam destinavit:

¹) 7⁰19! Schilderunq des Silnrlenfalls und semer famen. :inschliessend
Mahnuny zur Busse.

