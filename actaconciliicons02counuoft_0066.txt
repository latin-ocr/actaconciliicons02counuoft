52 I. Abschnitt. Konzilstagebiicher.

Karolus quartus . . . vicesimo tercio.¹)

Die veneris XXII. Novembris anno revoluto secundo concilii
a principio concilii sedit concilium et decrevit monitorium contra
d. Fredericum ducem Austrie ad instanciam episcopi Tridentini de
restituendo precise eidem episcopo ecclesiam et civitatem Triden-
tinas nec non alia castra, opida, loca et alia bona et iura eiusdem
ecclesie, quas et que idem dux occupabat de facto, Cuius monitorii
forma nunquam fuerat visa in nacionibus neque per cardinales set
per paucos.2)

Fuit etiam lectum decretum ex parte concilii, quod promoti
per dominum olim Johannem depositum ab ecclesia vel mona-
steria possent recipere munus consecracionis vel benediccionis a
quocunque antistite de licencia d. camerarii sedis apostolice vel
eius vices gerentis. Quod tamen nunquam fuerat per concilium in
nacionibus conclusum et tamen in istis omnibus IIII deputati qua-
tuor nacionum dixerunt: Placet.

De monitorio autem conquestus est dux Austrie apud omnes
naciones et apud collegium cardinalium et petivit copiam.

Consequenter in mensis Decembris pro parte Guillelmi electi
Argentinensis fuit in concilio propter hoc congregato exposita que-
rela contra d. decanum et capitulum atque consules, cives et commu-
nitatem Argentine, quod illi prefatum electum violenter ceperant,
incarceraverant et tenebant in eadem civitate captivum petendo re-
medium et illos moneri sub penis etc.‚ quod eum liberarent. Pro
parte capituli et aliorum fuit responsum, quod ille Guillelmus elec-
tus fuit XXIII annis electus illius ecclesie et illam administravit
neque adhuc erat in sacris ordinibus, ymo nesciebatur, si erat cleri-
cus, quoniam vestes, habitum aut tonsuram nunquam portavit set
semper stetit in habitu seculari aut militari. Nunquam suam eccle-
siam ingressus fuerat, ,XXV castra et villas de patrimonio illius
ecclesie alienaverat aspirabatque ad secularia vota et iam erat
dispositus per tractatus ad matrimonium, tractaveratque de alie-
nando unum fortissimum castrum de patrimonio predicte ecclesie,
cuius proventus valebant ultra tria milia florenorum auri annuatim.
Et erat illud castrum Tigella et clavis patrie et civitatis et quod pene
solum ecclesie remanserat. Quare ad suam legitimam defensionem
sibi providerant, ne illud alienaret submitentes se iudicio concilii.

1) Hardl Il', 523—25.
²) Hard! Il*7 538, 540; Mansi XX HJ, 801.

