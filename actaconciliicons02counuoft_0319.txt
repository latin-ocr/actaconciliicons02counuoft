B. Der liber gestorum des Cerretanus. 305

vos, prout iustitia exegerit et tanti facti qualitas postulat et requirit.
Nos quidem nostros ambassiatores solemnes iam presto erga dic-
tam congregationem acceleramus ad iter dictam civitatem Constan-
tie intra dictum terminum infallibiliter attingentes. Super presen-
tacione vero huiusmodi relacioni stabimus portatoris, qui eam iura-
vit veridicam facere post regressum. Dat. Barchinone sub nostro
sigillo secreto tercia die Junii anno a nativitate domini MCCCCXVI.
Rex Alfonsus.

Sacrosancte generali Constantiensi synodo, revmis in Chr. p. d.
nostris metuendissimis. Revmi p. et d. nostri metuendissimi, humil-
lima cum totius famulatus promptitudine recommendacione pre-
missa! Que dudum cum clare memorie d. rege Aragonum et suo tunc
primogenito nunc rege et civitate Barchinone et aliis partibus in
illis egimus, nostris iam diversis literis vestris rev. paternitatibus
indicavimus et non ambigimus, quin rev. p. d. Johannes de Opizis
sacri palatii apostolici auditor ea, et que ipse eciam fecit, iam viva
voce vobis reseraverit. Et quia ex post non scripsimus, noscant p.
v. revme‚ quod die lune XXX. Martii a loco de Angoulada recedentes
die veneris tercia Aprilis Cesaraugustam intravimus. In qua ab
officialibus regiis et civitatis consiliariis et consilio decenter tractati
fuimus, qui post credentiam, quam in facto unionis sancte matris
ecclesie eisdem ex parte imperialis culminis et alia, que vobis visa
fuere, diximus ipsis et exhibitionem bulle vestre civitati directe,
quam honorifici receperunt, nobis responderunt se in omnibus viam
d. regis sequuturos. Et in crastinum a Cesaraugusta recedendo dietis
continuatis ad locum Olieto Pampilonensis diocesis, in quo sere-
nissimus d. rex Navarre ut plurimum moram trahit, die martis
V11. Aprilis pervenimus. Et cum idem d. rex ibidem non esset,
quia, ut sui nobis dixerunt, melius erat ipsum ibidem expectare quam
aliunde eum, qui hinc inde spatiabatur, querere, cum per eosdem
‘ suos noster iam adventus intimatus eidem fuisset, ipsum usque ad
diem iovis sequentem expectavimus, qua ante prandium ibidem
venit. Cui in eius ingressu in campis obviam exeuntes reverentiam
intendimus debitam et ipse.ibidem et postea in eius palatio regali
multum honorifice nos recollexit. Et eadem die post dormitionem
nos benigne audivit et in crastinum super petitionibus nostris re-
spondit. Et primo, quod litteras convocatorias, quas iam non rece-
perat, per eius regnum et dominia executioni debite demandari
faceret et ambassiatores suos solemnes et sui regni tempore debito
ad concilium transmitteret, confirmationemque capitulorum per nos

Finke‚ Aeta concilii Constaneiensis. 11. ΞΟ

