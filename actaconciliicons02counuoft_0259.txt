B. Der liber gestorum des Cerretanus. 245

Die lune XX. mensis Maii supradicti custodes profecti sunt ad
castrum Celle constitutique in presentia d. Johannis pape XXIII.
nec ei exhibita reverentia velud pape3 d. episcopus Tholonensis ac-
cessus sui causam nomine suo et suorum collegarum ornato et rigo-
roso sermonea) eidem exposuit, dicens per sacrum concilium qua-
tuor exponenda sibi comissa fuisse: Primum qualiter die martis
XIIII. mensis Maii ipse d. Johannes papa XXIII. ab administratione
spiritualium et temporalium propter symoniam, publicam dilapida-
tionem bonorum Romane et aliarum ecclesiarum, fautoriam presen-
tis scismatis, incorrigibilitatem vite et alia crimina per eum in scan-
dalum ecclesie perpetrata suspensus per sacrosanctam synodum Con-

stantiensem fuerat. Secundum quod bullam, signetum plscatoris,
Â³ regestra supplicationum et bullarum eis assignare deberet. Tertium,
qualiter relatum fuerat, quod die dominica precedenti voluerat
fugam arripere de dicto castro Celle, et propterea ipsi custodes
in mandatis habebant a sacro Constantiensi concilio omnes eius
servitores familiares et domesticos commensales atque sequaces
licentiare. Quarto et ultimo qualiter ipsi erant deputati custodes
per ipsum sacrum concilium ad ipsius personam custodiendam
et quod bonam societatem sibi facere intendebant.

Ad que prefatus d. Johannes, papa respondens a symonia et
dilapidatione ecclesie et aliis criminibus eo modo, quo melius
potuit, se excusavit: fugere autem voluisse omnino negavit, sed de
fuga sua inde exortam fuisse suspicionem asseruit, pro eo quod,
cum unus de bullatoribus recessisset et alius premissis suis bonis
ad recessum se pararet, ipse eidem bullam abstulit, propter quod
bullator i-pse, qui remanserat, ad capitaneum castri Celle perrexit
sibique dixit, qualiter papa fugere proponebat. Ob quod capitaneus
ipse hoc timens et de veritate huius certificari volens, usque ad lec-
tum ipsius pape accessit, et eum ibidem dormientem nudumque
repperit: cuius rei testes tam Bindacius de Ricasolis de familia
ipsius d. pape, qui in eadem camera dormiebat et capitaneus pre-
dictus esse poterant. De familiaribus autem rogavit custodes eos-
dem, quod aliquos ad sustentationem corporis et animi sui necessa-
rios sibi de gracia speciali dimitterent: duos scilicet religiosos
Montisoliveti et capellanum pro consolacione anime sue, scutiferum,
comparatorem, coquum et medicum pro substentacione sui corpo-
ris, quantum sibi Deus dederit vita frui. Custodiam vero de per-
sona ipsius predictis custodibus commissam acceptam habebat et

 

a) 6': serm. or. et riu.

 

