312 I. Abschnitt. Konzilstagebiicher.

sententias, quas domina regina incurreret, ac inconvenientia dampna
et discrimina, que nedum huic regno et regnicolis, sed toti christia·
nitati evenire poterant ostendendo, si ipsa domina regina ipsas
petitiones et contenta in capitulis exequi omitteret, supplicavimus
de bona, brevi et celeri expeditione, quam XL diebus expectave-
ramus, requirendo etiam, quod diu ulterius eandem dare non differ-
rent, cum impossibile foret, quod in dieta esse possemus, ymmo nec
nuntium misisse, quantumcunque modicum expectaremus. Qua-
propter post requisitionem iuxta prehabitum consilium debite fac-
tam, quod per nos non stabat, quin contenta in capitulis adimple-
rentur, de omni dampno ac interesse etc. ex mora seu alias eorum
culpa proventuris ac transgressione iuramenti pro iure universalis
ecclesie et alias etc. protestabamur et fuimus solemniter meliori,
quo potuimus, modo protestati. Quibus dictis et satis moleste recep-
tis responsum nobis exstitit quasi ut supra videlicet, quod admirari
non debebamus, se expediri non potueramus, quia nosmet ipsi tri-
bulationem regni et pericula, in quibus fuerant, videramus. Et ideo
patientiam habere debebamus, quia, nisi inter se pacem haberent,
impossibile erat, quod ad pacem ecclesie intendere potuissent. Sed
cum per Dei gratiam nunc regni negotia forent in bona dispositione,
indubitanter domina regina manum poneret ad nostram expediti-
onem et quod pro certo ad alia ipsa seu consilium non diverterent,
donec expediti penitus exsisteremus Quibus dictis regratiati fui-
mus decenter, instantes, ut diem certam nobis saltem assignarent.
Quod licet super hoc tribus et quatuor institerimus replicatis, ymmo
usque fere ad contristationem domine regine, obtinere non valui-
muS. Sed sic ibidem, tamen prius pro parte d. regis Aragonum nobis
presentibus etiam diu ante instantibus omnibus salvis conductibus
necessariis presentatis, excepto imperiali, quem dubitabamus af-
ferre posse preiudicium in negotio, si, sicut veremur, isti malignari
voluerint, a presentia dicte domine regine recessimus. Ex post
autem qualibet die non cessamus modo unum modo alium visitare
et sollicitare, secundum quod melius possumus. Et quia terminus
temporis appropinquat diete predicte et nescimus, quando erimus
expediti, videntes etiam impossibile nobis fore vobiscum esse in
termino, idcirco rem gestam, ut vestre revme paternitates provide-
ant, secundum quod viderint expedire, presentem nuntium ob id
expresse nostris expensis, quamvis pecuniis egeamus, destinanteS‚
vobis significamus. Et ulteriuS, ut nil vos lateat, aliqua, que in facto

consistunt: primo quod sine dubio veritas est et ita attestamur,quia

