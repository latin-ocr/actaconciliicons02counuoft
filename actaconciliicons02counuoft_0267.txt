B. Der liber gestorum des Cerretanus. 253

In Dei nomine 1415 XXIIII. Julii ConstancIe provincie Magun-
tinensis coram concilio generali per me Franciscum miseracione
divina sanctorum Cosme et Damiani diaconum cardinalem Flo-
rentinum.

Ad unionem et reformacionem catholice et universalis ecclesie
in hac generali synodo summa vi laborantibus nobis, patres optimI,
prima et precipua cura habenda est, ut intelligamus, quantum et
quale sit opus, quod intendimus; cum enim agencia cuncta finem sibi
aliquem prestituant, evenit, ut eo cognito, fiant operantes eo soler-
ciores, quo perspiciunt operata futura meliora. Opus autem, quod
Deo favente cupimus assequi, tale tantumque est, ut post divinam
bonitatem nichil in rerum universitate melius, nichil maius aut
prestancius; hoc namque bonum est ordinis universi, quod, ut
sacris preceptoribus videtur, optimum est existens in rebus. Quid
vero aliud assignari poterit, ad quod tanta cura postpositis omnibus
aliis cogitacionibus insistat hec tot electissimorum hominum ex
omnibus locis universi orbis tanta collectio? Nil certe aliud nisi,
ut sublato penitus scismate pestifero et ipsa iam vetustate indurato
res, que per distortos tramites sub diversis ymmo etiam adversis
gubernatoribus in preceps ruebant, sub unicum directorem collecte
disponantur in suum ordinem. Hoc sepius animadvertens senatus
patrum sacri collegii cardinalium et intuens, quod post summum
pontificem in ecclesiastica policia totius ecclesie consensu primum
locum retineat, preceptum salvatoris cupit adimplere: „Quicunque,
inquit, voluerit inter vos maior fieri, sit minister vester“.¹)

Eam igitur ob rem, ut ipsi cardinales coram hac sacra congre-
gacione se minores et ministros vestros profiterentur, expetiverunt
vobiScum familiariter et fraterne convenire. Quod Ipsum iam du-
dum implevissent, nisi quia gravissima quedam vos omnes occu—
pabant, que Deo propicio sunt feliciter consummata. Nunc itaque
captata oportunitate convenerunt michique iniunxerunt, ut eorum
mentes, affectus, desideria, cogitaciones aperirem, ut insuper in-
dicarem se nolle inter vos superbe principari, sed humiliter mini-
strare unoque animo vobiscum concurrere in hoc salutiferum opus
unionis et reformacionis ecclesie. Quia vero, ut apostolus ad Co-
rinthios2) scribit, sufficiencia nostra ex Deo est, ideo sue infinite
clemencie prius ope suppliciter postulata munus exequor Iniunc-
tum. Tria igitur videntur explicanda: Primum, ut hactenus gesta in
hac synodo recenseamus; alterum, ut agamus de reformacione, que

¹) Matth. 23, 11. 2) Cor. 3, 5.

