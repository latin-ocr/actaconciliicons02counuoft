B. Der liber gestorum des Cerretanus. 215

orthodoxe. Qui d. noster papa prefatam cedulam gratanter acci-
piens premissis quibusdam verbis sinceram eius intencionem, quam
ad reformacionem habebat ecclesie, cedulam ipsam in publicum
ipsemet legit et ita promisit, iuravit et vovit, ut continetur in ea.
Propter quod d. rex Romanorum et d. patriarcha predicti vice om-
nium in concilio existencium grates altissimo sueque sanctitati re-
tulerunt immensas de tam bono et sincero sue mentis proposito,
pre gaudioque maximo d. patriarcha et alii ibidem astantes: Te
Deum laudamus cantare ceperunt basilicarumque campane civitatis
huius pulsate sunt.

Die vero sabbati secunda mensis Marcii ad maius robur pre-
dictorum in ecclesia cathedrali Constanciensi convenientibus d. nos-
tro papa Johanne XXIII., d. s. R. e. cardinalibus et prelatis sacris
vestibus indutis, d. Sigismundo Romanorum et Hungarie rege
semper augusto ad latus dexterum eiusdem d. nostri pape in
suo solio considente, diaconali veste vestito dyademateque
coronato iuxta morem, ceterisque principibus et oratoribus domi-
norum in hoc sacro concilio existentibus missa solemnis in honorem
sancti spiritus et secunda sessio usque ad hanc diem prorogata cele-
brate sunt. Finitaque missa predictus d. noster papa infrascriptam
cedulam iterum ore proprio legit et ita promisit, iuravit et vovit, ut
continetur in ea; mandavitque unam vel plures bullas superinde
fieri cunctis Christicolis destinandas. Propter quod omnes in hoc
sacro concilio existentes immensum gaudium susceperunt supra-
dictusque d. patriarcha vice omniurn grates altissimo sueque sancti-
tati in multa venustate verborum retulit dominusque rex Roma-
norum ad pedes eiusdem d. nostri pape prostratus dyademate de-
posito ipsos osculatus est grates eidem amplissimas referendo.

Ego Johannes papa XXIII . . . presentis scismatis.¹)

Die lune quarta mensis Marcii de mane convenientibus in aula
terrestri fratrum Minorum civitatis Constanciensis revmo d. Sigis-
mundo Romanorum et Hungarie rege semper august0‚ octo ex
revmis d. s. R. e. cardinalibus ceterisque prelatis circa numerum
tricentorum, oratoribus regum et principum atque procuratoribus
prelatorum et dominorum in numero copioso, oratores solemnes
Petri de Luna Benedicti XIII. in sua obediecia nuncupati ac ora-
tores d. regis Aragonum produxerunt d. regi Romanorum prefato
mandatum eorum publicum Petri de Luna sua bulla bullatum ac
mandatum eiusdem d. regis Aragonum vulgaribus verbis scriptum

¹) Hurdt 11⁷, 45s‚· Mansi XX Is'll, 567,- oben S. 21.

