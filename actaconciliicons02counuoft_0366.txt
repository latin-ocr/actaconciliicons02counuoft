352 l. Abschnitt. Konzilstagebiicher.

Dominus noster novissime dixit, quod ipse omnino vult dare
pacem ecclesie.

Novissime per cardinalem s. Marci ordinata fuit cedula pape
secreto porrigenda, cuius tenor talis est:

Beatissime pater. Ad gloriam, laudem et honorem Dei et fidei
catholice et ecclesie Romane, quarum vices per tam diuturnum
scisma‚³¹) ad quod submovendum nullus adhuc summorum ponti-
ficum cuiuscunque obediencie nisi simulate laboravit, ad graciam
Dei et hominum, ad premium eternum, ad vitanda pericula et scan-
dala, que imminent tam ecclesie Romane quam universali quam
insuper persone sanctitatis vestre et tocius collegii, considerato
motu omnium christianorum et spe, quam habent in isto concilio,
attenta eciam inclinacione huius presentis concilii ad unum modum
unionis ecclesie pro pace et tranquillitate persone sanctitatis vestre
videtur ferventissimis zelatoribus sancte ecclesie et sanctitatis
vestre, quod omnibus carnalibus affectibus post-possitis sanctitas
vestra debeat attendere pure et sincere ad pacem et unionem eccle-
sie per modum infrascriptum, ultra vel preter quem nulla omnino
spes est pacis et unionis ecclesie et quicquid per aliam viam queri-
tur, simulatum pocius vel diffugium reputatur.

Primum et precipuum est, quod s. v. premissis bene conside-
ratis pure et sincere animum intendens ad dictam pacem et unionem
postponensque omnes carnales affectus non expectata, quod pulse-
tur ab aliquibus vel a toto concilio sed tamquam a mera liberalitate
et motu proprio offerat viam cessionis practicandam et exequendam
secundum consilium concilii vel prudentum et iustorum prelatorum,
doctorum, zelatorum pacis et unionis ecclesie, eciam per concilium
approbandum.

Practica autem execucionis huius vie cessionis videtur esse
talis:

Primo, cum ambassiatores Petri de Luna requirant et offerant .
convencionem regis Romanorum cum rege Aragonum et Petro de
Luna in Nicia, illam convencionem acceptare velitis declarative et
determinative ad illum finem unionis ecclesie per viam cessionis,
quia, si sine tali expressione acceptaretur, nulla erit fiducia, nulla
spes de unione paucique convenient, nulla denique v. s. gloria aut
gracia set suspicio propter experienciam duorum, qui super hoc
tergiversati sunt, eciam propter negligenciam, que in hoc hucusque
habita est, ex qua orta est fama, quod v. s. refugiat illum modum.

ut ευ ΙΙκ.

