Β. Der liber gestorum des Cerretanus. 223

sed, si sua serenitas ibidem sola remanere volebat ad honorandum
dictam nacionem, ipsi nacioni placebat. Que audiens d. rex turbatus
est et una cum consilio suo exire deliberavit hecque verba ante
eius egressum protulit: Nunc videbitur, quis sit hic pro unione et
fidelis Romano imperio! D. autem cardinalis Cameracensis hec
audiens inde dedignatus abscessit. Quatuor vero cardinales et
ceteri, qui ibi remanserunt, ceperunt ad invicem murmurare et
dicere verba d. regis impressionem sapere et per consequens libere
deliberare non posse. Propter que consulentes ad invicem delibe—
raverunt ad regem, qui in claustro dicti conventus erat, suos ora-
tores mittere et ab eo certificari, an in libertate essent? Quibus d.
rex respondit et idem per d. Ottobonum ipsi nacioni Gallicane inti-
mari iussit, quod dicta nacio in libertate erat et libere deliberare
poterat, sicut hactenus facere consueverat. Verba autem, que dixe-
rat, tamquam commotus dixerat. Precepit insuper eidem d. Otto-
bono, quod preciperet omnibus sub pena carceris, qui de dicta na-
cione Gallicana non essent, quod ipsius congregacionem exire debe-
rent. Quibus sic per prefatum d. Ottobonum adimpletis, d. episco-
pus Carcassonensis in medio surgens quandam cedulam pro parte
oratorum regis Francorum produxit. In qua concludebatur, quod
concilium non dissolveretur neque locus mutaretur neque papa re-
cederet, quousque aliud per concilium deliberaretur. Item quod
procuratorium fieret in personas aliquorum per concilium depu-
tandorum in casu, quo alii contendentes de papatu per procuratorem
renuere vellent. Item quod procuratorium hoc apud aliquos alios
per concilium eligendos deponeretur, ita quod predicti procuratores
eo uti non possent nisi casu quo supra. Quorum quidem ambassia-
torum opinioni omnes quasi de dicta nacione adheserunt, prout per
eorum cedulas in crastinum per eos porrectas apparuit, propter
quod d. noster papa videns dictas tres naciones in unum quasi pro-
positum convenire, ad recessum clandestinum cepit intendere. Et
licet d. rex Romanorum die iovis XXI. mensis Marcii hoc sciens ad
d. nostrum personaliter se transferret eumque exhortaretur, ne in
occulto recederet, quoniam liber erat et quandocunque recedere
poterat, eumque, si in luce recederet, sociare paratus erat3 idemque
prefatus d. rex d. de Ursinis, de Challant et Florentino cardinalibus
in sero assereret addens, quod paratus erat salvum conductum
eidem d. nostro pape et d. cardinalibus secundum ordinacionem
eorum impinguare, nichilominus tamen prefatus d. noster papa in
noctis sequentis tenebris portam exiens in habitu transformato sub

