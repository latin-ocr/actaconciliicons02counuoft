A. Fillastres Gesta concilii Constantiensis. 103

sistebant propter ius suum vel interesse, sed solum quia videbatur
eis formam iuris in eleccione esse securiorem, iustiorem et facili-
orem ad perfectam et indubitatam unionem consequendam et sine
quavis retractacione et scrupulo. Nec tamen pertinacitera) in illa
volebant persistere sed parati erant super illa materia cum nacio-
nibus vel deputatis illarum deliberate agere, taliter quod modus
melior et securior observetur. Et super hoc de facto deputaverunt
octo cardinales et erant presentes XXIII in numero. Pari¹’) forma
legati predicti requisiverunt omnes naciones, quod darent ad pre-
missa deputatos. Naciones autem Gallicana et Hispanica‚ que erant
de Aragonensibus et Navarris, solum dederunt ad hoc deputatos;
Ytalica dare statuit et dederunt IV et restant alii IV propter diffe-
renciam, que est in illa nacione inter illos de obediencia Johannis
et Gregorii. Naciones autem Germanie et Anglie responderunt,
quod non darent, inducti per regem, qui vult omnino Petrum de
‘Luna eici et reformacionem fieri, antequam de electione agatur.
Cum quo concurrunt Germani, sed non omnes Anglici et Ytalici de
obediencia Gregorii. Rex enim vocavit ad partem omnes Ytalicos
de illa obediencia et illos traxit ad partem suam; communiter enim
presens est in deliberacionibus nacionis Germanie super illa ma-
teria et nescio, si omnes in sua presencia libere loquantur.

Cardinales autem scientes, quod non placebat regi, quod de
eleccione ageretur, miserunt ad eum duos cardinales ad excu-
sandum eos, quod naciones hec fecerunt propter urgentem requi-
sicionem legatorum Castelle et eciam nacionis Gallicane. Rex mo-
leste tulit et dure et aspere respondit, quod ille modus tendebat
ad scisma et quod pocius vellet proici in lacum,‘—') quam permitteret,
quod de eleccione pape ageretur ante eieccionem Petri de Luna et
antequam legati Castelle se unirent. Dixit insuper, quod alia scis-
mata fuerant sedata cum ense et ita posset istud fieri quodque ad
ipsum et ad alios reges pertinet facere unionem, et quod ipsi vide-
rent, quid haberent agere.

Postea vero die lune rex vocavit deputatos cardinalium et om-
nium nacionum in loco nacionis Germanice et proposuit, quod alias
fuerat deliberatum exortari legatos Castelle, quod se unirent, et
si non facerent, quod requirerentur in vim iuramenti.

Prima autem exortacio t'acta fuerat; restabat, quod require-
rentur et quod fieri petebant. Duo Cardinales dixerunt se ad hoc
non habere mandatum; et dixit illis rex, quod irent ad collegium

a) nec tamen· pertinaciter fehlt B. b) C D: taIi; c) in lacum fehlt B.

 

