A. Fillastres Gesta concilii Constantiensis. 77

Incipit processus contra P. de Luna dictum Benedictum XIII.

Post hoc fuerunt certi deputati per collegium cardinalium, vi-
delicet cardinalis sancti Marci et Florentinus, et de qualibet nacione
quatuor,de aliquibus sex. Et ex tunc dicti legati Aragonie incepe-
runt facere nacionem Hyspanicam, cum quibus tamen non con-
venerunt legati regis Portugalie. Et dicti Aragonenses deputave-
runt ad tractandum simul de processu fiendo contra Petrum de
Luna ad finem sue eiectionis‚ sicut in capitulis Narbone continetur.
Qui deputati simul stantes proloquti sunt de materia, set quia nichil
certum asserebatur, set vagabatur in verbis, unus ex cardinalibus
confecit per articulos instruccionem ad processum illum, dividens
totum negocium in duas partes, in materiam et causas eiectionis,
que in facto erant et in forma processus, et de materia sive causis
fecit quadraginta et amplius articulos, et consequenter ex illis extraxit
casum brevem, ut super illo videretur de iure, utrum sufficerent ille
cause ad ipsius Petri eiectionem. Et in forma processus dedit etiarn
instructionem, que servata fuit, ut postea patebit, et articulorum in
facto et de forma fuit data copia deputatis cuiuslibet nacionis.

Inter hec orta est controversia inter istos legatos regis Ara-
gonum, qui faciunt nacionem Hispanie, ¹et Anglicos ex eo quod, cum
una cedula pro licencia recedendi, que consuevit signari signetis
presidencium nacionum, in qua erant quinque cere apposite, et in
tribus primis erant signeta trium nacionum: Ytalice, Gallice et
Germanice, fuit ablata signatura presidentis nacionis Hispanice‚
qui signaverat eam in quarto loco. Postea 'fuit oblata presidenti
nacionis Anglie pro ultimo loco, qui solus restabat. Ipse delevit
signetum Hispanie et posuit suum et scripsit in quinto: sic pro Hi-
spania; quod scientes Aragones et Hispani non tulerunt. Et huius
pretextu cessaverunt ex toto agere, dicentes, quod debebatur eis
quartus locus et ante Anglicos et in omnibus, utpote in dicendo:
Placet, in sessione et in illis signetiS‚ inter deputatos, et ceteris. Et
fuit cessata illa materia processus contra Petrum de Luna per octo
dles, quibus fuit vacatum ad concordiam, que fieri non potuit.
. Verum consenserunt Aragonenses agere de processu usque ad duo-
decim dies protestantes inter deputatos, quod, si Anglici tenerent
quartum locum ante illos, non consenciebant alicui rei, que fieret
per concilium, ymo, quod nulla esset. Et tunc fuit resumptus trac-
tatus super processum contra Petrum de Luna et diu disputatum,

utrum cause sufficerent. Et finaliter inter deputatos conclusum,
quod sic.

