A. Fillastres Gesta concilii Constantiensis. 139

suam dixit, quod nacio Anglicana dederat deputatos ad ea, que
petebantur. Rex dixit, quod non et quod hoc negabant. Et fecit
avocari Anglicos. Verum est autem, quod die martis precedentis Ang-
lici dederant deputatos ad illa cum plena potestate, scilicet post

· -mortem Sarisberiensis‚ qui obierat sabbato precedenti. Venerunt

-Anglici quatuor episcopi. Et respondit Lichefeldiensis episcopus
presidens eorum, quod alias ad mandatum regis dederant depu-
tatos in illa materia, qui inter se deliberarent. Et novissime requi-
siti confirmaverant eOS. Sed tamen vaxillabat in dicendo dicens,
quod sequti fuerant et sequi volebant nacionem Almanie. Rex
enim, qui die martis predicta fuerat absens, quando Anglici dede-
rant deputatos, statim die mercurii reversus est et multum incre-
pavit Anglicos de eo, quod dederant deputatos improperans eos
confederatores inter ipsum et regem Anglie. ’

Hiis dictis cardinalis Pisanus alta voce loquens Germanis dixit:
Ecce, domini Germani, omnes naciones preter vos dederunt depu-
tatos. Detis ut ceteri! Et quia nullus respondebat, tradidit archi-
episcopo Bituricensi requisicionem et protestacionem in scriptis
legendam, qui illam cepit legere. Et tunc rex surrexit et factus est
tumultus, Iterum incepit legere. Rex alta voce dixit: Per Deum, vos
non legetis! Et tunc tumultus maior factus est et rex recedit. Lo-
quens tunc unus prothonotarius Ytalicus dixit: Ponantur ista in
valvis! Rex hoc audiens reversus est ad illum dixit: Tu habebis
in valvis! Et ut asserunt dictus prothonotarius et plures episcopi,
percussit illum prothonotarium de pugno sub mento et in pectore;
recedens dicebat: Isti Ytalici et Gallici volunt nobis dare papam!
Per Deum ipsi non facient hoc! Impedimento lecture prestito lector
*illam scripturam tradidit publicis notariis dicens: Istam scripturam
quam huic nacioni legere volebam, pono in manibus vestris et peto
de istis omnibus instrumentum. Et ita plures petiverunt. Ita re-
cessum est.

Eodem die de sero bene tarde venerunt legati regum Aragonie
et Portugalie ad locum nacionis Hispanie et rex Romanorum et ma-
gister civium stabant in ecclesia absentibus Hispanis et dixerunt,
quod volebant tenere nacionem et fecerunt sedere presidentem
Portugalensem. Et creditur, quod rex tueretur eos. Et mandave-
runt Hispanis, quod venirent, et iverunt et dixerunt Hispani, quod
ille non erat presidens, volentes, quod de illa controversia iudi-
caretur. Et fuerunt multa verba aspera et iniuriosa. Et ita cum
rumore recessum est.

