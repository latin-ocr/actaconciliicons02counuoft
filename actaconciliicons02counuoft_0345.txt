B. Der liber gestorum des Cerretanus. 331

Et si que sunt ecclesie nimium onorate, fit debita moderatio, ut id
solvant, quod commode possunt. Hec sum expertus, quoniam pro
tempore rexi officium camere collegii. At secundum te nulla ratione
potest arrestum bullarum licitum esse. Nam prelatus, ut bullas exi-
gat, sine quibus administrare non potest, aut se ad solvendam an-
natam obligat aut solvat. Igitur hic pecunia causam administrationi
spirituali prestat. Hic, quero, si contigerit, ut post habitas bullas
creditor prelati, ad quem pervenerunt, eas retineat, an symoniacum
sit ipsas exigere? Non credo aliquem hec sentire, quoniam nulla hic
temporalium cum spiritualibus commutatio. Separati sunt actus,
Nec ex hoc administrandi potestatem prelatus accipit, quia solvit.
Habet enim hoc ex titulo prelature, per quem spirituale matrimo-
nium inter ipsum et ecclesiam contractum est. Sicut autem tunc dixi,
ita fit. Vacat ecclesia cathedralis; eligitur quispiam vel non eligitur,
vacationis noticia deducitur ad papam; committitur uni ex cardinali-
bus, ut se informet de vacatione, de statu ecclesie, de qualitate per-
sone unius vel plurium, qui dicuntur ydonei. Post informationem in
secreto consistorio commissarius relationem facit presente collegio:
dicit suum iudicium circa predicta maxime super ydoneitate promo-
vendi et, si sunt plures, quis videatur preferendus. Postea exqui-
runtur vota cardinalium et in quem maior pars inclinat, illum papa
promovet et quandoque ignorantem, quod de ipso agatur. Confici-
untur bulle, deferuntur ad cameram. Procurator vel ipse promotus
ad cameram accedens solvit debitum ecclesie secundum taxam, aut
si solvere non vult vel non potest, liberaliter et gratis se obligat
ad solvendum. Et si dieis, nisi se obligaret, bulle non darentur;
quid fieret, divinari non potest. Nam et quandoque gratis dantur.
Et si eciam sine obligacione darentur, adhuc posset ab ecclesia exigi,
quod pro annata debetur. At igitur, cum sacerdos celebrat, si quid
in missa offertur, symoniacum est recipere‘? Non hoc dicunt cano-
nes, qui, licet precipiant sacramenta ecclesiastica libere conferi,
tamen si que sunt consuetudines, ut in talibus oblationes fiant, ad
has observandas censent eos, qui suscipiunt, compellendos. Sola
igitur Romana curia symoniam committit, si post collationem bene-
ficii libere factam compellit ecclesiam, que debet exsolvere? Dico
ecclesiam, quia, quod non est modicum ponderandum, magis vel
tantummodo dici potest ecclesiam obligatam quam prelatum. Nam
sive moveatur prelatus sive transferatur, tamen ab ecclesia exigitur.
Hanc ergo taxam singule ecclesie tenentur semel tantum, cum va-
cant, persolvere; aliud autem ecclesia, aliud prelatus. Sed nec tem-

