A. Fillastres Gesta concilii Constantiensis. 25

duci faciente, et ivit Scasusiam super Renum, opidum dicti ducis.
Idem autem d. papa dicebat, quod pro timore regis Romanorum
recesserat.

Verum est tamen, quod rex die precedenti presentibus cardi-
nalibus Ostiensi et sancti Marci obtulerat dari papefl) talem securi-
tatem, qualem dicti cardinales scirent excogitare.

Ex tali recessu die iovis predicta publice scito turbatus pluri-
mum fuit rex et totum concilium pluresque secuti sunt dictum
d. papam.

Die veneris sequenti collegium cardinalium misit ad papam
apud Scasusiam tres cardinales: de Ursinis episcopum, sancti Marci
presbyterum et de Saluciis dyaconum ad consolandum et exhor-
tandumb)‚ ut perseveret in proposito cessionis, et persuadendum,
quod faceret procuratores et alia utilia unioni et concilio. Ad eum
eciam iverunt dux Bavarie Ludovicus et Nicolaus de Calvilla miles,
ambaxiatores regis Francorum, ad persuadendum, quod non elon-
garet se de concilio, et offerebant laborare pro sua securitate,
eciam pace ducis Austrie. Rex propter premissa minabatur.

Tres cardinales predicti et ambaxiatores fuerunt cum papa in0)
sero ante ramos palmarum et dominica in ramis et lune, et ipsa
dominica in ramis venerunt ad papam relicto concilio cardinalis
Pisanus, Placentinus, Tricaricensis, de Challanco, presbyteri, de
Brancaciis, Barrensis, non ille de Francia, quia non erat in concilio,
de Columpna, sancti Angeli, de Comite, dyaconi, remanentibus in
concilio Ostiensi, Laudensi, episcopis, Veneciarum, Aquilegiensi et
Cameracensi, presbyteris, de Flisco et Florentino, dyaconibus.

Antequam dicti tres cardinales missi ad papam ad eum acce-
derent, papa miserat de Scafusia litteras regi, cardinalibus et uni-
versis tres separatim, quod perseverabat in proposito cessionis
positus in securitate nec recesserat ad divertendum set ad vitanda
pericula persone sue.

Et notandum, quod, cum papa venisset Scasusiam, statim fecit
mandatum et misit Constanciam poni in valvis ecclesie, quod omnes
officiarii Romane curie, familiares sui et sedis apostolice cuius-
cunque dignitatis aut status, eciam pontificalis, ad eum Scafusiam
accederent.

De quo mandato concilium non modice turbatum est, et vole-
bant contra eum procedere et arguere de scismate, quia concilium

a) B, C'dann pape dare sibi. b) &roborandum Ceret reprobandum. c) in . . · et fehlt D.

