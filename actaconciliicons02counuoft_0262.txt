248 I. Abschnitt. Konzilstagebiicher.

cedat contra ipsum ad deposicionem et alias penas, prout sibi de
iure visum fuerit expedire. Si autem ipse vellet non contradicere
sed approbare processum et sentenciam, tunc detur sibi spes per
amicos et familiares predictos, quod instabunt penes dominos et
prelatos de concilio, ut micius contra ipsum procedatur, videlicet ad
solam deposicionem a papatu, nec fiet mencio de aliis criminibus,
nisi de illis, que sunt omnino notoria, et que ipse non potest diffi-
teri, scilicet de dilapidacione bonorum ecclesie Romane et aliarum
ecclesiarum et de symonia et mala administracione, ex quibus no-
torie scandalizata fuit et est tota ecclesia et quod fuit fautor huius
scismatis non procedendo diligenter, ut tenebatur, ad ea, que perti-
nent ad ipsius extirpacionem nec persistendo in oblacione cessionis,
quam in publica sessione fecit in concilio, sed recedendo nocturno
tempore ab isto loco Constancie et etiam ab aliis locis non expec-
tatis oratoribus concilii ad eum missis pro instando apud ipsum
super hiis, que pertinebant ad execucionem cessionis predicte ete.
Qui recessus fuit scandalosus concilio et ecclesie universali et no-
civus, quantum in ipso fuit, extirpacioni scismatis et unioni ecclesie
etc, exprimendo etiam alias causas, si que sunt in citacione posite
et addita clausula generali et propter alia crimina etcâ€ž ut in pro-
cessu continetur, que tamen in sentencia non specificabuntur. Et
in casum etiam predictum, scilicet quod non velit contradicere pro-
cessui, poterunt etiam dicti amici dare spem, quod instabunt apud
predictos de concilio, quod longeve tractetur, quoad provisionem,
que concilio videbitur, sibi faciendam.

Hoc autem habito ab eo, quod sit approbaturus sentenciam .
deposicionis, feratur sentencia deposicionis a papatu modo proxime
dicto et ipse vel ipsa die, qua fertur sentencia, vel post, quia in hoc
non refert, huc veniat, si videbitur concilio, vel remaneat in loco,
in quo nunc est, vel erit custoditus et coram multis de ipso concilio
vel coram toto concilio, si videbitur, approbet dictam sentenciam
dicens se recognoscere non esse utilem nec fuisse in administrati-
one papatus et propterea, quantum in eo est, ex habundanti cautela
papatui et omni iuri, si quod in illo habet, cedit et renunciat libere
coram Deo et ecclesia universali in manibus concilii etc. expri-
mendo verba, que videbuntur opportuna.

Quo facto ipse d. Johannes remanebit in loco sibi per concilium
constituto diligenter et honeste custoditus, donec habeatur unicus
papa in ecclesia, sicuti speratur, vel in quantum non possit haberi

