222 Ι. Abschnitt. Konzilstagebiicher.

stati sunt. Nam licet prefati quinque d. cardinales practicassent cum
pluribus de dicta nacione, ut de agendis in eadem non per voces
sed per provincias procederetur, ad hoc quod predicta nacio cum
predictis duabus nacionibus in supradictis peticionibus non con-
curreret, nichilominus tamen die lune XVIII. mensis Marcii congre-
gata dicta nacione Gallicana in conventu fratrum Predicatorum et
in loco consueto et interessentibus in eadem predictis quinque d.
cardinalibus factaque propositione per rev. in Chr. p. d. Johannem
Maurosii patriarcham Anthiocenum, an per provincias, vel per
voces in agendis in dicta natione procedendum esset et qualiter
super predictis peticionibus deliberandum foret, habitisque super
predictis multiplicibus colloquiis et tractatibus nichil illo mane
super hiis deliberatum fuit3 sed fuit deliberacio in diem crastinam
reservata.

Die martis XVIIII. mensis Marcii cum nacio Gallicana congre-
gari deberet, d. rex Romanorum mane ante diem surgens duobus
tantum equitibus sociatus sollicitavit, quos oportuit, et auditis
missis congregatisque nacionibus Germanica et Anglica tandem
hora debita cum eisdem duabus nacionibus ad nacionem Gallicanam
in domo Predicatorum in loco consueto congregatam, ubi quinque
cardinales supradicti intererant, divertit. Ibique cum esset in dicta
nacione, dictus d. rex proposuit, quod placeret dicte nacioni audire
quasdam deliberaciones per naciones Anglicanam et Germanicam
factas; sed pro parte dicte nacionis fuit ei responsum, quod delibe-
raciones ipsarum nacionum nullomodo audirent, nisi prius suam
aefacerent. Super quo cum varie altercaciones essent, tandem dicta
nacio Gallicana deliberavit deliberaciones predictas per modum
advisamentorum audire, quemadmodum in die precedenti d. archi-
episcopum Januensem pro parte nacionis Ytalice loquentem in eius-
dem nacionis advisamentis, ut d. patriarcha Antiochenus tunc retu-
lit, dicta nacio Gallicana audiverat3 sicque unus notarius de man-
dato dicti d. regis Romanorum in medio surgens predictas delibe-
raciones per modum advisamentorum legit. Que in effectu conti-
nebant idem, quod primeve peticiones per dictas naciones facte.
Quibus lectis d. rex Romanorum apud dictam nacionem Gallicanam
institit, ut idem deliberaret. Sed responsum est ei, quod nichil
dicta nacio deliberaret, nisi alie due naciones exirent. Rex autem
hoc audiens predictas duas naciones exire mandavit et suum con-
silium remanere. Adhuc pro parte dicte nacionis Gallicane ipsi regi
dictum est, quod in presencia sui consilii nichil deliberare volebat,

