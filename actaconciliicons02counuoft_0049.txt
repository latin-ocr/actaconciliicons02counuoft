A. Fillastres Gesta concilii Constantiensis. 35

pape ac bonis eius et familiariorum suorum salvandis. Que omnia
rex admisit, illorum disposicionem sibi reservans et ducem admisit
ad graciam set ad supplicacionem de papa non respondit.

Consequenter dux Austrie posuit Friburgum, ubi erat papa, in
manu regis, et ita papam in manu regis posuit, quo nichil papa
magis perhorrescebat, qui tamen de ducis mandato nocte dieque
custodiebatur, a XII²¹) die et XXIIII nocte. Ita papa deductus et
illusus est, quod predixerat sibi cardinalis sancti Marci in legacione
prescripta, cum presentem cessionem persuaderet. Forma autem
⁷ pacis ducis Austrie cum rege talis est: Nos Fridericus . . . prin-
cipes etc.¹)

Die mercurii sequenti rex cum deputatis nacionum et aliquibus
cardinalibus ordinavit de mittendo Friburgum ad reducendum
papam et ad hoc fuit deputatus burgravius, qui tamen protestatus
est , quod papam non tangeret nec manum poneret in Christum
domini set illos, qui eum adducerent, servaret a vi maiore. Fuerunt
eciam deputati archiepiscopus Bisuntinus, Τ. de Rubeo Monte, et
archiepiscopus Rigensis de ordine beate Mai-ie Theutonichorum, et
ivit burgravius cum exercitu et recesserunt de Constancia in festo
ascensionis dominice, IX. Maii.

Die lune XIII. Maii sedit concilium. Rex presens fuit ut supra.

Et presedit cardinalis Ostiensis; Sarisberiensis episcopus dixit
missam. Procurator concilii produxit citationem prescriptam contra
papam et sequaces, adherentes et fautores illius, execuciones in
valvis et audienciam contradictarum, petens illos reputari contu-
maces et decerni per concilium crimina in citacione contenta notoria
et super illis tamquam super notoriis procedendum.
D. cardinalis Florentinus surrexit et dixit, quod sero preterito d.
cardinalis Cameracensis receperat a papa bullam, in qua constitue-
bat procuratores in ista causa dictum d. cardinalem Cameracensem
et cardinalem sancti Marci et eundem Florentinum. Scripserat in-
super, quod audita pace ducis Austrie intendebat venire perso-
naliter et causam suam defendere. Dixit insuper, quod illam bullam
et scripta pape illo sero viderat et ipse ac cardinalis sancti Marci
non habuerant tempus deliberandi, an suspicerent onus. Ipse
tamen faceret, sicut concilium sibi mandaret, et tradidit bullam
procuratori concilii.

a) C', D folqt de!
1) Hardt IV, 162; Mansz· XXVII, 6387. 3*

