A. Fillastres Gesta concilii Constantiensis. 27

nescitur, si in camera, papa recessit cum duce Austrie et quibus-
dam armatis set sine quocunque cardinali. Ymmo nec unus eorum
associare eum voluit usque ad portam, licet eos requisiverit. Eciam
proprius nepos pape cardinalis Tricaricensis noluit. Timebant enim
duci quasi ad carceres sub illo duce Austrie. Quoniam intentionis
eiusdem ducis erat omnia dampna, que substineret per illam
guerram, recuperare a papa et cardinalibus.

Omnes preterea prelati et viri insignes, qui papam secuti fu-
erant, eum dimiserunt: alii ad propria transeuntes& alii reversi
sunt ad Constanciam. Et papa cum paucis familiaribus suis et ali-
quibus prelatis'') transivit ad Lofemborg super Renum, opidum dicti
ducis, distans a Scasusia IIII et Basilea tribus miliaribus theutoni-
cis, que valent dietam cum dimidia, sub manu illius ducis quasi
captivus.

Quibus in rebus casus satis mirabilis apparuit, quod papa de
generali concilio profugus in scapha quasi piscatoria, cum ignotis
pene solus recesserit credens‘2) unum vitare periculum, incidit in
maius, derelictus a suis, quasi in captivitate positus est sub illo duce
Austrie. Credendum, quod digitus Dei sit.

Die sabbati in vigilia pasche cardinalibus adhuc non fuerat
plene aperta materia agendorum in illa sessione nec etiam am-
baxiatoribus regis Francie, qui ad veritatem minus reverenter trac-
tati sunt et recepti eciam a nacione Gallicana. Prefati cardinales
et ambaxiatores erant deliberati non interesse in sessione. Et licet
rex multum instaret apud cardinales, quod interessent, tandem,
cum iam prelati sederent in concilio cum mitris et pluvialibus,
rexd) tractavit cum cardinalibus et per eius medium adhibito quo-
dam moderamine in expediendis in illa sessione cardinales consen-
serunt interesse et fecerunt, quod eciam interfuerunt ambaxiatores
regis Francorum, cum quibus cardinales se coniunxerant et illi cum
cardinalibus. Ipsa autem die sabbati in vigilia pasche fuit tenta
sessio presente rege in habitu imperiali ut supra. Et presedit car-
dinalis de Ursinis. Et fuerunt difinita et declarata, que secuntur.
Et illa legit cardinalis Florentinus ultimus dyaconus, ut moris est:

In nomine sancte . . . Constantiensi.¹)

Item quia propter diversas opiniones de potestate concilii gene-
ralis supra papam, maxime in hiis, que pertinent ad reformationem

 

 

a) B transferentes (ohne se). b) et . . . prel. fehlt B. c) B silqt quc hinzn. Sat:
unkorrekt. d) B et eciam stan rex.

¹) Hardt lV, 89ss Mansi XX VII, 585.

