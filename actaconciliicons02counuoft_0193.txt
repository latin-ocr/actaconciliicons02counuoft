13. Der liber gestorum des Cerretanus. 179

focillari. Maiores nostri existimaverunt in summo imperatore has
virtutes inesse oportere: fidem atque religionem. Nichil est enim,
quod lumine clariore prefulgeat, quam recta fides in principe.
Nichil est, quod ita nequeat occasui subiacere quam vera religio.
Existimo deinceps debere adesse principi scientiam rei militaris,
virtutem, auctoritatem et felicitatem. Utinam principum fortium
atque optimorum copiam tantam haberemus, ut hec nobis delibe-
ratio difficilis esset, quemnam potissimum tantis rebus prefici-
endum putaremus! Nunc vero, cum sit unus Sigismundus Roma-
norum rex semper augustus, qui non modo eorum hominum, qui
nunc sunt, gloriam sed antiquorum memoriam virtute superavit, que
res est, que cuiusquam animum in hac causa dubium facere possit?
Quis enim illo peritior in re militari, qui e ludo atque pueritie disci-
plina bellis maximis et contra acerrimos hostes se exercitavit?
Quod denique genus belli est, in quo illum non exercuit fortuna?
Diversa genera et bellorum et hostium non solum ab eo gesta sed
confecta sunt. Nulla res in usu rei militaris posita est, que huius
viri peritiam possit effugere. Nunc vero virtuti eius, que potest par
oratio inveniri‘? Imperatorem decet esse laboriosum in negotiis, for-
tem in periculis, industriosum atque celerem in expediendis ne-
gociis. Que tanta sunt in hoc viro, quanta in reliquis imperatoribuS,
quos vidimus et audivimus, non fuerunt. Fidem eius inter socios
quantum existimari putatis, quam barbari sanctissimam putant3 hu-
manitas eius iam tanta est, ut dictu difficile putes, utrum hostes
magis virtutem eius pugnantes timuerint, an mansuetudinem victi
dilexerint. Et auctoritas in rebus publicis administrandis multum
valet, cum sciamus homines in tantis rebus ut aut metuant, aut
ament, aut oderint, opinione fame non minus quam aliqua certa
ratione commoveri. Cuius nomen clarius fuit, cuius res geste pares‘?
De quo homine tanta et preclara iudicia facta sunt, cum illius diei
fama omnis orbis oras pervaserit, qua hic ad commune omnium
gentium bonum ad augustalem dignitatem electus est‘? De huius
felicitate hac utor moderatione dicendi; itaque non sum enumera-
turus, quantas ille rex domi milicieque quantaque felicitate
gesserit. Hoc brevissime dicam, neminem unquam tam impudentem
fuisse, qui a Deo tot et tantas res auderet optare, quot et quantas
huic maiestas divina concessit. Que ut illi perpetue sint, cum com-
munis salutis, cum ipsius hominis causa omnes optare debemus et
benedicere Deum et patrem d. Jhesu Christi, patrem misericordi-
arum et tocius consolationis, qui consolatur nos in omni tribulatione

12*

