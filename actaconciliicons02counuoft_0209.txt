B. Der liber gestorum des Cerretanus 195

ha, Deus bone, per fundatrices hominum devociones idcirco eccle-
siam locupletasti, ut isti dii fortes terre, qui vehementer elevati sunt,
degenerarent perversissime de principatu in principatum, de reli-

* gione ad seculum, de Deo ad demonium. An expediret, sicuti pseudo

Fredericus adversus ecclesiam infremuit nocentes ecclesie divicias
’ subtrahi? An ex illorum affluencia, ut inquit ille, beatissima religio
suffocetur? Parvis ecclesiis interdum ministri et pontifices fruc-
tuose principantur, locupletibus autem ministri locupletes non in-
tersunt, ministerium spernitur, predicacio negligitur. Christus
iussit: Ite, predicate evangelium omni creaturef) Et dudum quidam
egregius cardinalis me docuerat, quod episcopi proprium officium
est predicare. Propensius animadverti, sed non recolo preterquam
unum ad vulgus me umquam vidisse episcopum in cathedra, ut pre-
dicaret, me vidisse dico, et ad vulgus dico. Reservatur predicacionis
officium pauperibus vel questoribus vel insipientibus, interdum ut
michi. Porro, quitquid impletur ministerii? Hoc agunt vice sua,
qui dicuntur episcopelli seu titulares, qui tamen prestanciores exi-
stunt ac episcopi veriores quam hii, in quibus solius nominis sine re
officii servatur idolum et geritur forma. Taceo de subversa lege pu-
dicicie in ecclesiasticis victoriaque Nabuzardam²) principis . . .,
de exactis interdum publice per aliquos pontifices vel officiales tri-
butis turpibus concubinariorum, de ab ecclesia in ecclesiam quo-
rundam translationibus adulterinis, ut Leo, Everastus pluresque
synodi et pontifices sic vocant et instancius vetant, de numerositate
causarum et processuum, quibus populares plerumque privantur
assistencia principum suorum. Et o religionem sacratissimam Ba-
silii, Benedicti, Augustini ceterorumque! Hanc fovit ac excrescere
gloriabatur Romana sedes. Nunc autem suis ista ministris gerenda
relinquitur, ut plerumque plus obsorbeant in suum statum quam
in substentaculis suis habeat congregacio monachorum. Diminu-
untur oratores publici, ut augeatur commoditas ministrantis . .

Non dicuntur hore, reconditur habitus, deest religio, abest disci-
plina, curritur ad mortem. Et quis obviaret? Talia non reprimunt
neque religionem ut solito confovent ulli, ut olim, de papali assi-
stencia‚ quos religio genuerat, quidem ecclesie cardines ac insignes
viri. Nunc foris stat religio retenta tamen uberi portiuncula de
patrimonio suo. Hec confusionis dispendia irent in infinitum. In
quibus et istis et aliis reformacionis beneficium velocius prestare
dignetur hic beatissimus papa et hec synodus benedicta per vir-

1) Marc. 16, 15, 2) oyl. Il' Rea. 25, 8.
13*

