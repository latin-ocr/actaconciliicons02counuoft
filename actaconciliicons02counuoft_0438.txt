¹424 Il. Abschnitt. Sermones concilii Constancziensis

Erunt signa in sole et luna. Luce XXI capitulo et in
ewangelio presentis dominice secundum usum et observanciam
ecclesie Anglicane . . “

Sol spiritualis in ecclesia, papa videlicet, episcopi et prelati,
ex evidenti signorum extensione claritatis et iusticie, sancte vite
et conversacionis honeste, sane predicacionis et doctrine et precipue
per contemptum avaricie tenentu1 esse lucidi in medio nebule et
quasi luna plena in diebus illis . . .

Set sicut radius solaris seu sol materialis absconditur et a nos-
tra consolacione retrahitur tribus istis sc. terra, nube et luna, sic
secundum videre meum sol iusticie, Christus Deus noster, radios sui
amoris et gracie precipue a tempore scismatis ab ecclesia militante
retraxit terra mundialis avaricie et cupiditatis, nube temporalis
ambicionis et vanitatis et luna carnalis concupiscencie et volup-
tatis . . . Ecclipsata est ecclesie luminosa serenitas et quasi ubique
confusionis et obprobrii obtecta caligine et merore, que Syon
dudum pulchra facie, nunc iacet quasi mulier menstruata et Petri
navicula, quasi ambicionis et cupiditatis flamma voravit in gyrum,
nautarum ex culpa presidencium procellis intumescentibus con-
quassatur. . .

Secundum Petrum de Salviis et alios perspectivos quatuor
signa seu proprietates esse describuntur in sole, quibus ordo papa-
lis et episcopalis congrue potest coaptari. Que sunt videlicet nobili-
tas condicionis, sublimitas posicionis, utilitas operacionis et volubi-
litas regnacionis. Dico primo, quod sol . . . in quadam nobilitatis
ct virtutis preeminencia singulari inter opera primaria est con-
ditus. Sic papalis et episcopalis ordo super omnes status, gradus,
dignitates et ordines in quadam consimili excellencia constitutus
est . . . Omnis pontifex ex hominibus assumptus pro hominibus
constituitur in hiis, que sunt ad Deum.

Secundum signum . . . Scribunt autem astrologi, quod sol ele-
vatur a terra super nostrum orizontem et ascendit usque ad zenith
nostri capitis et tunc usque ad punctum declinacionis . . . Sic, cum
vita pape et episcopi proficientis in spiritualibus a terrenis et car-
nalibus imperfeccionibus in altitudinem elevatur, tota ornatur eccle-
sia et bonis operibus roboratur.

Olim . . . Deus solem et stellas, papam et episcopos fabricabat,
quando latebant et quando fugiebant et quando cogebantur, ut eccle-
sias et dignitates assumerent. Heu, nunc inutilia sol‘is simulacra
manibus hominum fabricantur . . . Auro enim et argento hec simu-

