42 Ι. Abschnitt. Konzilstagebiicher.

Inter hec autem ante recessum regis predictum de Constancia “
venerunt nova regi et concilio, quod episcopi Ebroicensis et
Carcassonensis, ambassiatores regis Francie et aliqui nuncii uni-
versitatis Parisiensis missi ad concilium, et quos rex Romanorum
premittebat ad regem Francie pro facto convencionis cum rege
Aragonum pro unione ecclesie volens transire per Franciam, tamen
non transivit,²¹) et videre regem et principes regni eciam pro pace
vdicti regni cum rege Anglie inter eiusdem regni principes nec non
plures persone ecclesiastice usque ad numerum centum viginti
equorum, qui de concilio ibant Parisius,'¹) capti fuerant in finibus
Lotharingie et Barresii per quendam Henricum de Turre hoc fieri
faciente quodam Carolo de Dueil‘), domino castri de Removille et
quosdam alios, et verum erat.¹)

Postea venerunt nova, quod dux Barrensis cum exercitu statim
ivit contra castrum, ubi positi erant. Cuius adventum presciens ille
Henricus de Turre transtulit meliores et dictum castrum captum fuit
et diruptum et liberati, qui remanserant, inter quos erant illi de uni-
versitate Benedictus Genciani monachus in theologia et Jacobus
de Partibus in medicina magistri. Et supervenit dux Lotharingie
cum duce Barrensi. Iidem autem duces ita diligenter prosequti fue-
runt, quod in via prefatos meliores, videlicet episcopos et alios,
qui transducebantur, liberaverunt et reduxerunt tamen sine
bonis suis, que iam divisa erant inter predones. Et ita omnes libe-
rati sunt. Et quia ille Henricus de Turre vel Carolus de Dueil erant
subiecti duci Lotharingie et vasalli, idem dux posuit ad manum suam
castra et omnia bona dicti Henrici, velut confiscata dicens, quod
omnia illa venderet pro recuperandis dampnis dictorum captivorum.

Post hec rege adhuc stante in Constancia venerunt littere ducis
Burgundie super captione dictorum ambassiatorum formam sequen-
tem habentes:

Serenissime princeps et invictissime rex semper auguste, do-
mine et consanguinee carissime! Ad meam pervenit noticiam quos-
dam extraneos aliquos ex ambassiatoribus d. mei regis Francorum
procul a limitibus mei dominatus noviter captivasse pretendentes,
ut michi relatum est, hanc occasionem sumpsisse, quia didiscerunt
ipsos in Constancienci concilio et alibi honorem meum multipliciter
offendisse per hoc credentes vel meam querere graciam vel que-

a) tamen , . . transivit fehlt B. b) ibant . . . parisius fehlt R.
cl B, (2 D: 221 riq l)ucile; ein pacm· Zeilen clarzmter richtia alle [Is-ei. Dueil.

1) Hardt IV, 459; Mansi XX VII, 771.

