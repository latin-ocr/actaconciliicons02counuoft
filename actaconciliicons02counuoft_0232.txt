·218 Ι. Abschnitt. Konzilstagebiicher.

id facere recusaret, exorta est suspicio de recessu tam d. nostri
pape quam etiam prelatorum. Propter quod d. rex Romanorum
iussit custodias fieri tam in portis quarn in lacu ac eciam noctis tem-
pore in civitate meniisque ipsius.

Die iovis XIIII. mensis Marcii cum revmus d. cardinalis sancti
Angeli portam Constancie versus Ytaliam recreacionis vel pocius
temptandi causa, an scilicet liber exitus sibi pateret, egredi vellet,
sibi fuit omnino denegatus egressus, propter quod factis ibi quibus-
dam protestationibus retrocessit. Cumque hec intimarentur eidem
(1. nostro pape, iussit accersiri quosdam ex principibus in sacro con-
cilio existentibus et inter ceteros ducem Austrie ac magistrum civi-
um et consules civitatis Constancie. Quibus coram eius presencia
constitutis, ipse d. noster papa proposuit, qualiter ipse perceperat,
quod in portis et lacu et meniis civitatis fiebant die noctuque cu-
stodie, et quod sibi et d. cardinalibus ac prelatis et curialibus ‘in
sacra sinodo congregatis liber non patebat egressus, de quo valde
mirabatur, cum ex hoc eis videretur adempta libertas contra te-
norem salvorum conductum tam per d. regem Romanorum quam
eos concessorum. Et propterea postulavit ab eis, an salvos conduc-
tus per eos prestitos sibi et predictis servare vellent. Responde-
runt primo magister civium et consules civitatis Constancie, quod
custodie predicte non iussu eorum sed d. regis Romanorum, qui
eorum dominus erat, fiebant, et causam, quare fierent, ignorabant.
Salvum conductum vero per eos datum, quantum in eis erat, usque
ad mortem servare volebant. Tunc per principes ibidem pro parte
cl. regis Romanorum existentes dictum et responsum fuit, quod cu-
stodie ex ordinacione concilii fiebant, ne prelati illicenciati rece-
derent et sic dissolveretur concilium. Dux etiam Austrie respondit,
quod salvum conductum per eum datum omnino servare volebat.
Tunc d. noster papa salvum conductum ipsius, qui in theutonico
scriptus erat, in publico legi et interpretari mandavit.

Que quidem convocacio cum in noticiam prefati d. regis veniret,
convocatis eadem die post prandium nacionibus in ecclesia cathe-
drali Constanciensi habitoque cum eis ibidem prolixo consilio tan-
dem deputati nacionum palacium apostolicum ascenderunt; rex
autem ad tempus post eos remansit, constitutisque prefatis deputa-
tis in presencia d. nostri pape, revmus in Chr. p. d. Johannes Mau-
rosii patriarcha Antiocenus pro parte trium nacionum, videlicet Ger-
manica, Gallicana et Anglicana, proposuit peticiones infrascriptas:
primo quod, quia, ut experiencia docuit in Petro de Luna Bene-

