40 Ι. Absciinitt. Konzilstagebiicher.

Concilium eciam misit ad papam ad dictum locum Selle plures
prelatos et doctores ad exhibendum sibi articulos inquisicionis et
attestacionis testium offerendum, si vellet venire ad concilium,
audiretur in suis defensionibus. Papa respondit, quod nichil videre

. volebat, quia videret suam confusionem et quod concilium iudicaret,

sicut iustum videretur. Ipse staret iudicio concilii nec volebat alium
defensorem.

Consequenter dic mercurii XXVIIII. Maii anno domini
M⁰CCCC⁰XV⁰, que suit vigilia festi sacre eucharistie, sedit concilium
presente rege presidente cardinale Ostiensi et tulit sentenciam de-
posicionis pape pronunciatam per episcopum Atrebatensem propter
vocem altam et grossam, cuius tenor talis est:

,In nomine . . . procedatur.1)

Qua sententia lecta concilium misit ad papam detentum in opido
Solle et papa sentencie acquievit et ex habundanti renunciavit in
forma instrumenti inde confecti.

Post hec autem actum est contra Johannem Hus, quod est contra
unum hereticum, de quo supra, et convictus est de pluribus heresi-
bus et erroribus tam per testes, quam per librum per eum com-
positum, quem intitulavit: de ecclesia, manu sua scriptum et per
eum agnitum et voluita) stare ordinacioni concilii, set in quibusdam
fecit difficultatem abiurandi, quia dicebat non dixisse, set proba-
batur contrarium.

Item actum est de erroribus aliis Wiclef de CCLXVI articulis,
de quibus supra.

Item venerunt ad regem littere ducis Burgundie continentes,
quod ambassiatores sui in concilio scripserant sibi ducem Bavarie
Ludovicum, fratrem regine Francie, dixisse regi, quod, si iret Niciam
ad convencionem cum regi Aragonum et transiret per Burgundiam
vel Sabaudiam, idem dux conspiraverat, quod occideretur. Et excu-
sabat se idem dux asserens salsum et nunquam cogitasse nec velle;
set illum honoraret pro posse. Rex proposuit litteras in nacionibus
et excusavit ducem Bauarie Ludouicum, quod ita sibi non dixerat,
set dixerat, quod dux Austrie FredericuS, de quo supra, hec dixerat
eidem duci Ludouico et quod idem dux Austrie, curn esset in guerra
cum rege, fuerat consors dicte conspiracionis.

Hiis actis rex reassumpsit materiam heresum et rogavit, quod
omnes hereses extirparentur. Et sepe fuerat actum de aliquibus

a) Ο, D: voluit revocare ot abiurare= set.

1) Hardt IV, 280—85; Man-si XXI'II, 715 ἲ.

