B. Der liber gestorum des Cerretanus. 175

civitati et quid nocet. Et hoc quidem suscipit et salvat, hoc autem
abicit et tollit. Hec de secunda.

Dixi tercio et ultimo, quod est ista contemplativa, que consistit
ex operationibus intellectivis.³) Hec est rationalis per essentiam,
potens secundum se ipsum raciocinari et intelligere; et in ea
consistunt virtutes intellectuales et eius proprium opus est specu-
lacio veritatis simpliciter et absolute sumpta et constituit finem
suum in cognicione causarum et existencie rerum mundanarum,
humanarum et divinarum. Quoniam autem puriorum et immateria-
lium sensuum operaciones puriores, quanto mens immaterialior et
preciosior sensibus, tanto et operacio ipsius operationibus sensi-
bilibus preciosior. Quanto etiam excellunt puritate et preciositate
intelligibilia sensibilibus tanto et intelligentia sensibus et specu-
latio actioni, operationes huius sunt divina speculari et hiis per-
fectissime uniri et assimilari, cupiditates non reprimere sed penitus
oblivisci, passiones ignorare, non vincere, ut nesciat irasci cupiat-
que nichil. Ita cum superna et divina mente sociari, ut servet per-
petuum cum ea fedus illam imitando. Hec de tercia.

Contemplare igitur, serenissime princeps, in verbis propositis
patris amantissimi sincerum erga te affectum! Cum enim sciat
vitam felicem et perfectam esse quoddam aggregatum ex bonis
nature, moris et intellectus exoptans te esse vere felicem, hec om-
nia in te accumulari desiderat dicens: Vivat rex vita nature, vivat
rex vita activa, vivat rex vita contemplativa! Rursus potes contem-
plari in piissimo patre desiderii et affectus vehementem instanciam.
Repetita quidem oratio est signum expressivum voluntatis intensi-
oris. Unde ad designandam instanciam propensiorem id ipsum ter
repetit dicens: Vivat rex, vivat rex, vivat rex! Ultimo considera in
patre prudentissimo consilii providenciam. Cogit namque naturalis
pietas parentes capere consilium pro liberis. Cum igitur sciat vitam
bonam et perfectam esse de numero bonorum, que nobis cooperan-
tibus veluti cum causa quadam a Deo tribuuntur, ad devotam
oracionem se convertens piis precibus dominum pro tua celsitu-
dine interpellat dicens: Vivat rex, vivat rex, vivat rex! Hec, que
hactenus prosecutus sum, generaliter dicta sint! Nunc ad particu-
laria descendens munus legationis nostre specialiter adorior.

Religiosissime principum, postquam perniciosissimum scisma
sex lustris continuis gravissime afflixit »ecclesiam Dei, spiritus
sancti instinctu, qui dispersa congregat et restaurat universa, sep-

 

 

a) c': mere intellectivis.

