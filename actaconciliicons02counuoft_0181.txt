A. Fmastres Gesta concilii Constantiensis. 167

et contractari manibus! Itaque, beatissime pater, sit imitatrix sanc-
titas vestra illius vicarii Christi Petri, cuius sedem tenetis, sit Pauli
doctoris sanctissimi, cuius labores notissimi sunt ad convertendum
populos ad fidem Christi, nec proteletur amplius negocium hoc
clarissimum in longius, sed quanto cicius rumpantur more mit·

: tanturque ad illas partes persone ydonee, que sua odorifera conver-

sacione sanctaque vita edificent illos populos trahantque ad uni-
tatem sancte matris ecclesie, et Deus pacis et tocius dileccionis co-

* operabitur ad hoc opus sanctissimum! Hec sancta voluntas coegit

me, pater beatissime, hos labores assumpsisse et ad presenciam
sanctitatis vestre venisse cum maximo amore et dileccione. Spero
autem me visurum ea, que speravi in vestra sanctitate, quatinus re-
dire debeam visa optima voluntate et disposicione ad hoc sanctum
opus vestre sanctitatis, quam semper Deus incolumen custodiat
feliciter! Amen.

Post illam cedulam lectam d. papa respondit congratulans in-
tencioni⁸) illius, et quod ad illum actum perficiendum et modum
faciendi deliberaret et diem assignaret.

Postea fuerunt lecte littere regis Polonie et d. Alexandri velb)
Witoldi magni ducis Lithuanie directe d. pape super hoc. Deinde
idem Gregorius archiepiscopus fecit pape reverenciam et admissus
ad osculum pedis, manus et oris et ita sui socii. Et ita recessum est.

Die sabbati quinta Marcii anno millesimo CCCC⁰XVIII⁰ pon-
tificatus d. Martini pape V anno primo et concilii quarto d. Grego-
rius Ornos utriusque iuris doctor, archidiaconus Elnensis, legatus et
procurator d. Alfonsi regis Aragonum et insule Secilie ad infra-
scripta speciale mandatum habens publice in loco sessionis sedenti-
bus papa et concilio sine solennitate fecit oracionem congratula-
cionis unionis ecclesie et eleccionis d. pape et presentavit litteras
regis d. pape de eodem, que publice lecte fuerunt. Deinde petivit
nomine procuratorio investituram regnorum insule Secilie‚ Sardinie
et Corsice, offerens prestare homagium, ligium, vassalagium, et fi-
delitatis iuramentum. Quo petito fuerunt lecte infeudaciones illo-
rum regnorum facte per P. de Luna, Benedictum papam XIII in
sua obediencia, que multas habent condiciones, modos et formas
sel-viciorum et quibus regna illa possunt cadere in commissum et
applicari ecclesie Romane, que cum procuratorio sub sigillo regis
sunt in apostolica camera. Quibus lectis descendit idem procurator
ad papam et fecit homagium, ligium et vassalagium et fidelitatis

 

a) Β. 0 intensionis. b) fehtt Β.

