B. Der liber gestorum des Cerretanus. 347

subiistis pro consequenda, prestante Deo, christianorum unione·
sub unico summo pontifice vero et indubitato Christi vicario. Ob has
excellentissimas horum eminentissimorum principum et regum vir-
tutes sunt ipsi iidem principes, ut ante premisimus, nominati in cog-
nationibus eius ita, ut eorum fama exiverit per universam terram
” (Matth. IX). De ipsis ergo recte scriptum est, quod ipsi sunt princi-
pes nominati in cognationibus suis. Vos itaque, magnificos et spec-
tabiles oratores, contemplatione ipsorum summorum principum,
quorum estis nuncii, atque vestra sacra hec synodus cum gaudio
maximo suscepit et se offert ad communicandum vobiscum omnia,
quecunque hic agentur, ut sitis, quod ait apostolus, socii passionum
et consolationum (II. ad. Corinth. I, de sepult. c. I) vobisque vin per-
sonis eorum regum atque vestris ego ipsius eiusdem synodi nomine
gratias refero multiplices cum exhortatione perseverantie, ut post
duros et longos labores possitis nobiscum consolari de optato et vo-
tivo fine unionis ecclesie, quam nobis celeriter ipse Deus omnipo-
tens prestare dignetur, qui trinus et unus vivit et regnat in secula
benedictus Amen.

Die iovis XVII. Septembris d. Petrus de Trilhia et d. Lambertus
de Stipite ambassiatores sacri concilii ad Yspanias festinati Con-
⁷ stanciam sunt reversi.

Die sabbati XVIIII. Septembris supradicti d. Petrus et Lam-
bertus in congregatione publica in loco solito sessionis, ut moris est,
factam suam legationem retulerunt per organum dicti d. Lamberti
atque dixerunt oratores solemnes per serenissimum regem Castelle
novem numero, qui ad sacrum concilium Constanciense accessuri
erant, electos fuisse tuleruntque instrumenta publica subtractionis
obedientie facte d. Benedicto sic in sua obedientia nuncupato per se-
renissimos reges Aragonum et Navarre ac illustrem comitem Fuxi.

Die iovis XXIIII. mensis Septembris rev. p. d. Lichefeldensis
et Nor'wicensis episcopi, oratores serenissimi regis Anglie Constan-
ciam sunt ingressi, quibus prelati et alii de nationibus obviarunt.
Die mercurii VII. mensis Octobris rev. in Chr. p. d. Londoniensis
ambassiator regis Anglie Constanciam est ingressus, cui prelati et
alii de nationibus obviarunt.

Die dominica XI. mensis Octobris rev. in Chr. p. d. episcopus
Pattaviensis et illustris princeps Burgravius Nurenbergensis de
mandato gloriosissimi principis d. Sigismundi Romanorum et Hun-
garie regis semper augusti ad protegendum et defendendum sacrum
Constanciense concilium una cum illustri principe d. Ludovico duce

