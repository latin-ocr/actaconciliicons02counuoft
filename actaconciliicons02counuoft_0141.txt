A. Fillastres Gesta concilii Constantiensis. 127

ensis et curie in IIII locis litteras suas securitatis sub sigillo suo et
X principum imperii, que ibi steterunt, usque ad prandium et remote
pro prandio et raffixe post prandium patenter cuilibet volente
habere copiam. Quarum tenor talis est:

Sigismundus . . . vicecancellarius.¹)

Post has securitatis litteras publicatas, quamquam non plane
sufficerent nacionibus tribus predictis et cardinalibus, tamen omnes
concluserunt procedi ad ferendum sentenciam in causa contra
Petrum de Luna, et quod non differretur.

Sed incidit questio inter legatos Castelle ex una parte et legatos
Aragonie ex altera, que ab adventu Castellanorum pependit super
concessione facta legatis Aragonie de auctoritate vocum in nacione
Hyspanie omnium prelatorum et aliorum consuetorum vocari ad
generale concilium de omnibus regnis et dominiis regis Aragonum
citra et ultra mare; in qua concessione venit regnum Sicilie, videli-
cet insule Trinacrie, Sardinie, Corcice, et que sunt insule Ytalie et
Maioricarum. De qua concessione habetur in unione Aragonensium
in mense Octobris ultimo, per quam concessionem legati regis Ara-
gonum necessario haberent in potestate totam nacionem Hyspani-
cam. Unde legati regis Castelle, qui se multo maiores dicunt om-
nium Hyspanorum, et ita sunt, dicunt regnum suum lesum, ymo in-
· iuriatum et petunt onmia revocari, protestant, quod ad nullum
actum procederent, donec sit revocata illa concessio. Et licet plures
fuerunt tractatus concordie et plures mediatores, non potuerunt
concordari. Et concilium deputavit de qualibet nacione et de cardi-
nalibus, sed non fuit finis. Castellani nichil voluerunt, nisi quod
fieret iusticia et propter hoc cessatum est, nec procedi potuit ad sen-
tenciam in causa contra Petrum de Luna, quia non haberet effectum
nisi illis Castellanis consencientibus. Et agitur, quod cause cog—
nicio et iudicium summarie et de plano committatur aliquibus iudici-
bus de cardinalibus et qualibet nacione; et ita factum est.

Multis diebus precedentibus et pluribus vicibus plures ex parte
regis Romanorum dixerunt aliquibus cardinalibus, quod rex Roma-
norum multum diffidebat de eis et timebat, si esset papa, qui non
esset bonus amicus regis, ipsi cardinales tenderent ad nocendum
regi, quantum possent. Attendebat enim rex, quod revera illos con-
temptibiliter tractaverat et illud eciam odium suggerebant eidem
regi aliqui mali, quorum consiliis rex utebatur, et qui manifeste
prosequebantur odio cardinales, videlicet patriarcha Anstochenus,

²) Ανοιῖεἶν. &stem Gesch. 59, 38—41.

 

