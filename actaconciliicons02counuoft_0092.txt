78 I. Abschnitt. Konzilstagebiicher.

Et quia in instruccione de forma timebatur, quod primo prepa-
racione processus fieret informacio summarIa per deputandos a
concilio super articulis, que in facto erant, ut clare videretur, quid
posset probari, et super hoc intencio fundaretur, fuit facta forma
commissionis ad informacionem predictam fiendam et hoc delibe-
ratum in nacionibus et collegio cardinalium et placuit.

Die igitur iovis quinta Novembris anno MCCCCXVI et tercio
concilii assignata ad sessionem fiendam pro decernenda commis-
sione ad informacionem fiendam, de mane ante sessionem rev.
p. d. cardinalis Cameracensis pro rege Francie et ab eo generale
mandatum habens et alii eiusdem regis proposuerant in sessione
protestari, quod nacio Anglicana non deberet in concilio generali
haberi neque reputari pro una nacione, faciente quartam partem
concilii concilii generalis et per consequens universalis ecclesie,
prout de facto fecerat, cum regnum Francie multo maius sit quam
Anglie et nacio' Ytalica, Germanica et Gallica multo et multo maiores
sint. Cum autem Anglici ante sessionem hoc audiverunt, aliqui ex
illis et Germanis venerunt ad cardinales et dixerunt, quod, si talis
protestacio fieret, naciones Germanie et Anglie non essent in ses-
sione, et ita impediretur sessio, que fiebat pro unione ecclesie
contra Petrum de Luna. Propter quod cardinales rogaverunt cardi-
nalem Cameracensem, quod abstineret ab illa protestacione‚ qui
annuit, dummodo illa fieret in collegio cardinalium ibi congregato.
Et ita facta fuit per legatos et procuratorem regis Francie.

Hoc facto ventum est ad sessionem et pronunciata per archi-
episcopum Mediolanensem commissio predicta pro informacione.
Culus tenor talis est: In auctore pacis . . . opportuna.¹) Qua lecta ante-
quam responderetur: Placet, legati Aragonie resumpserunt prote-
stacionem alias inter deputatos per eos factam, quod nacio Anglie
illis non preferretur set econtra. Et illa resumpta dixerunt patri·
arche Antiocheno ordinato ad respondendum pro omnibus placet:
respondeatis: Placet. Et ita recesserunt. Et patriarcha respondit
pro toto concilio: Placet et cardinalis Ostiensis specialiter pro col-
legio cardinalium: Placet.

Et statim surrexit unus advocatus pro Anglicis volens pro illis
proponere contra protestacionem Aragonensem, set factus est tan-
tus pedum strepitus et clamor, quod audiri non potuit et ita re-
cessum est. Eodem die in vesperis Anglici congregati fuerunt in

¹) Hardt IV, 961-65,· Mansa· XXVII, 963 Τ.

