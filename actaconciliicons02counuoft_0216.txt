202 Ι. Abschnitt. Konzilstagebticher.

circa illa eidem graciarum actiones referens respondit, quod super
predictis concilium deliberaret et responderet eidem.

Contigit autem ex post, quod in noticiam sacri concilii deductum
est, quod quidam ser Martinus, nuncius d. ducis Mediolani, ad ini-
ciandum alias temptandum tractatum pacis inter d. Romanum regem
et ipsum ducem mediantibus rev. in Chr. p. d. de Ursinis et Floren-
tino s. R. e. cardinalibus et precursor oratorum solemnium, quos
idem dux ad concilium et pro continuacione tractatus concordie
supradicte destinaturus erat, iussu ipsius d. regis captus et extra
Constanciam abductus fuerat unacum quodam socio suo. Rex nam-
que predictum ser Martinum super ponte civitatis Constanciensis
reperiens hec verba sibi protulit: Martine, Martine, quid facis hic‘?
Cumque Martinus eidem respondisset: Serenissime princeps, ad se·
renitatem vestram veni, rex ipse replicavit: Tu explorator es et
pro parte illius, qui michi rebellis est, huc venisti. Nisi ob reve-
renciam pape esset, te suspendi facerem. Cave tibi, ne hic amplius
te reperiam! Propter cuius quidem ser Martini et socii sui capturam
murmur maximum in concilio insurrexit. Asserebatur namque se-
curitatem et salvum conductum-per d. regem venientibus ad con-
cilium prestitam in huiusmodi captura violatam fuisse. Et propter-
ea die ultima mensis Decembris de mandato d. nostri pape con-
venientibus in magna aula palacii apostolici revmis in Chr. p. s. R. e.
cardinalibus ac rev. in Chr. p. d. archiepiscopis, episcopis, abbati-
bus et ceteris in concilio existentibus, rev. in Chr. p. d. episcopus
J. Albanensis, s. R. e. cardinalis de Ursinis, rem proposuit. Per do-
minos ibidem existentes fuit arengatum, approbatum et obtentum,
quod nichil amplius in concilio fieret, nisi primo prelati certifica-
rentur: an in concilio secure stare et recedere ac audacter loqui
possent, et nisi eciam circa caristiam victualium et domorum et alia
oportuna provideretur. Pro quibus practicandis, tractandis, obti-
nendis et exequendis quindecim ex d. cardinalibus et prelatis aliis
computatis in eadem congregacione elect-i sunt.

Die martis prima mensis Januarii convenientibus simul in aula
magna palacii apostolici Constanciensis supradictis quindecim elec-
tis habitoque ad invicem colloquio super emergentibus, ad presen-
ciam d. regis Romanorum in palacio, ubi consilium civitatis Con-
stanciensis congregari consuevit, cum suis prelatis, baronibus et
proceribus in concilio existentibus, se contulerunt eisque coram eo
existentibus revmus d. in Chr. p. Petrus tituli sancti Grisogoni pres-
byter cardinalis Cameracensis vice omnium predictorum et pro

