A. Fillastres Gesta concilii Constantiensis. 159

bus in numero sufficienti, ita quod habuit de singulis nacionibus IV
et de aliquibus plus, et non restabat sibi ad papatum nisi vox unius
cardinalis, pluresque recesserunt. Res fuit aliquamdiu in suspenso
et silencio. Cardinales sancti Marci et de Fuxo presentes et qui
nulli accesserant, invicem loquebantur et timebant accedere.
Verum attendentes tantum concursum vocum in unum et credentes,
quod absentes, qui reverterentur, accederent, deliberaverunt acce-
dere et dicendo per organum cardinalis sancti Marci hec verba: Ad
consumacionem huius operis et unionis ecclesie accedimus nos duo
ad d. cardinalem de Columpna. Et ita dixit cardinalis de Fuxo. Quo
dicto statim levatus est et positus in altari. F iebant enim hec in
capella.

Hoc facto: Te Deum laudamus cantabatur.

Est autem notandum, quod, dum fierent accessus, processio
generalis concilii et cleri civitatis, in quo erant pueri innocentes
civitatis fere IIc in superpelliciis, venit coram conclavi psallendo hym-
num: Veni creator, qui audiebantur clare de conclavi. Et electores
flexis genibus oraverunt et plures ad lacrimas fuerunt commoti.
Post hec perfectus est accessus et eleccio, ut prescribitur, celebrata.
Et vocati sunt omnes, qui de loco recesserant, electoque stante super
altare et electoribus sedentibus resumpta est eleccio omnesque et
singuli tam cardinales quam alii singulariter singuli illum elegerunt
et petito ab eo suo consensu humiliter consensit. Tunc omnes se-
cundum suum ordinem venerunt ad oscula pedis, manus et oris et
ita per omnes receptus est in Romanum et summum pontificem et
persuasum est sibi, pro honore sancti Martini vocaretur Martinus,
quod voluit. Deinde descendit et fuit vestitus albis ac socularibus
rubeis cum cruce et indutus pluviali et mitra et repositus in altari.
«Iam enim intraverat vicecamerarius introductus per fenestram, re-
mota virga ferrea.

Statim post intravit rex Romanorum et magister Rodi et alii
plures adoraturi papam. Familiares autem recolligebant suppellec—
tilem et ligabant nichilque fuit ablatum, sed quilibet libere sua re-
portavit.

Erat fere una hora post meridiem et sine prandio preter pau-
cos, et ordinata est processio electorum ad ducendum papam ad ec-
clesiam cathedralem factusque est magnus concursus populorum3
tranivit processio in magna pressura. Rex semper astitit pape.

Facta et oracione et benediccione in ecclesia papa et ceteri
iverunt ad prandium. Et ita finis illius diei, nisi quod papa

