26 1. Abschnitt. Konzilstagebiicher.

dissiparet. Set cardinales missi, postquam reversi fuerunt, man-
datum huiusmodi suspenderunt ad tempus et dixerunt, quod papa
revocaret.

Die martis post ramos palmarum anno MCCCCXV et concilii
- primo concilium tenuit unam sessionem sine papa. In qua rege
presente in corona et habitu imperiali presedit cardinalis Camera-
censis, presentibus aliis predictis, qui remanserant, preter Osti-
ensem, qui infirmabatur. Et diffinivit et posuit conclusiones et ar-
ticulos, qui secuntur, qui fuerunt lecti per cardinalem Florentinum
dyaconum:

Ad honorem . . . exequendis.¹)

Prefati tres cardinales missi ad papam in Scasusia cum aliis
predictis, qui supervenerunt, obtinuerunt a papa illa, que secuntur.
Et reversi sunt Constancie ipsa die martis in sero cum dictis arti-
culis optentis. Et reversi sunt cum eis cardinales Pisanus et de
Challanco.

Dominus noster constituet . . . dissolucionis in concilio.²)

Item ambassiatores regis Francorum cum dictis cardinalibus
obtinuerunt a papa, quod non elongaret se a Constancia ultra unam
dietam vel circa, dummodo daretur sibi a rege bona securitas et
eciam duci Austrie guerra non fieret. Premissa omnia optenta a
papa prefati cardinales reversi Constanciam et ambaxiatores regis
Francorum retulerunt concilio et regi publice die mercurii post
ramos palmarum. Que relata parum acceptata fuerunt et regi et
concilio. Fuitque facta requesta regi, ut guerram non moveret duci
Austrie, cum hoc esset dissipare concilium, tollerev alimenta, dare
pape occasionem longius recedere. Set concilium et rex, qui iam
ordinaverant facere die iovis sequenti aliam sessionem, noluerunt
ad premissa intendere set solum circa illa, que proposuerant, facere
in sessione. Que tamen sessio cum difficultate ex eo, quod cardi-
nales nichil sciebant de agendis in illa sessione, fuit dilata usque ad
diem sabbati vigilie pasche.

Die iovis in cena domini papa et septem cardinalibus predictis
stantibus in Scasusia‚ curn papa et ipsi cardinales irent ad ecclesiam
pro officio celebrando, nunciatum est pape, quod rex Romanorum
diffidaverat ducem Austrie. Et verum erat. Quo audito papa retro-
cessit nec fuit in officio illa die et voluit recedere, set distulit usque
ad diem veneris. Qua die veneris nullo officio celebrato in ecclesia,

¹) Hard! 11⁷, 72‚· Mansz' XXVII, 580.
2) Hardt 1’, 77f3 Mansz· XXVII, 582.

