A. Fillastres Gesta concilii Constantiensis. 123

securitate et libertate, quantum facultates eorum in corporibus et
in rebus valerent, et quod omnes tenerent se ita securos sicut in
domibus propriis. Quibus multe laudes et gracie relate sunt.

Consequenter fuerunt date regi ex parte nacionum Ytalie,
Gallie et Hispanie ac collegii cardinalium requisiciones, verbo sibi
facte prius, in forma sequenti:

Quia invictissime regie maiestati vestre placuit per oratores
specialiter exhortari naciones Ytalie, Gallie et Hispanie, quatenus
pro reverencia Dei et acceleratione pacis ecclesiastice vellent ad
eiectionem Petri de Luna in sua obedientia Benedicti XIII. nomi-
nati sine mora sentencialiter procedere offerendo eisdem nationi-
bus et toti concilio plenam securitatem et libertatem pro actu elec-
tionis future etiarn cum obligatione inclite nationis Germanice, huius
civitatis et communitatis Constanciensis, circumstantium etiam civi-
tatum ac procerum et baronum regalis curie vestre, eapropter
eidem regie maiestati de gratissime oblatis humiliter regraciantur
tres naciones predicte, et collegium cardinalium cum eisdem; sed
quia hanc quodam modo sibi legem imponit nobilitas ut debere se
quod sponte tribuit existimet et nisi in beneficiis suis creverit,
nichil se reputet prestitisse: ideo hanc magnificam oblationem hu-
militer acceptantes devote supplicant, quatenus pro Dei reverencia,
ecclesie pace, ipsius regi maiestatis honore ac rerum gerendarum
· commendatione prefata cautio et securitas effectualiter impleantur
non solum actum electionis respiciant, sed ad omnia futura agenda
laudabilius se extendant et cum protectionis securitasss) nacionibus
ab aliquibus expetita iam alias nacioni Gallicane ab eadem fuerit
maiestate concessa et in scriptis redacta, eandem dignetur efficaciter
pro tribus nacionibus et collegio ampliatam dari. Sed quia rex
gerendarum qualitate pensata necessarium existere dignoscitur, ut
pax debita servetur agentibus et libertas plenaria in rebus tribuatur
agendis omnisque verisimiliter eventuri periculi facultas et occasio
substollantur, petunt nationes et collegium antedicte, quatenus ad—
iuvante vestra regia maiestate forma, modus et tempus per decretum
sacri concilii presentis future electioni debite statuantur. Ne, quod
absit, cum animarum periculo per opinionum discrimina prolixius
inmerito vagentur. Et ne etiam per impressionem notoriam aut
votorum in sessione requisicionem indebitam et iniustam, vel si ad
paucos numero electionis facultas reservetur hac vice, ut eo facilius
de certa patria vel persona in favorem alicuius futura tractaretur

a) effectualiter . . . securitas fehlt B.

