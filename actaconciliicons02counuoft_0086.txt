72 I. Absehnitt. Konzilstagebiicher.

Anglicis semper hec moleste ferentibus. In hiis autem maior fuit
difficultas, quia illi deputati Germanic et Anglie nolebant, quod
inter deputatos generales, de quibus in dictis capitulis, in primo
videlicet, fit mencio, essent aliqui cardinales timentes semper, quod
haberent aliquan] auctoritatem, maxime per modum partis iuste
quotess), sicut faciunt naciones, licet cardinales dixerunt ore, quod
nolunt aliquam partem facere per modum quote set solum sciant
deliberandab) in concilio tali tempore, quod possint deliberare et
dicere, quid deliberaverint ac eorum raciones et motiva. Sepe enim
conclusa in nacionibus per raciones cardinalium mutata sunt et ali-
quando ex toto dimissa. Set nichil fuit conclusum.

Post hec legati regis Aragonum dixerunt, quod vellent se unire ,
concilio, non tamen reputare esse generale concilium, neque agi de
rebus concilii generalis, donec venirent legati Castelle, dummodo
per concilium fierent eis duo: Primum quod assignaretur eis sedes
cum legatis Anglie interpolate, scilicet unus de Anglia et post unus
de Aragonia, et ita successive, dicentes, quod fuit eis factum in con-
cilio Pisano. Secundo quod concilium decerneret, quod votum
eorum haberet in sua nacione auctoritatem et vigorem votorum om-
nium prelatorum et personarum ecclesiasticarum regnorum regis
Aragonie et omnium dicionum suarum, hoc est ac si omnes prelati
essent presentes et illa vota dicerent3 vel quod decerneretur ipsos
pro regno Aragonum, et ceteris regnis et dominiis suis faciant unam
nacionem, sicut Anglici faciunt unam, dicentes, quod nisi ista fiant
eis, non possint ulterius ad aliquid procedere, nisi prius mittant ad
regem suum, et super hoc mandatum ab eo habeant. Anglici omnino
contradixerunt, dicentes, quod volunt suam totam ambaxiatam si-
mul, et quod ipsi debent habere primum locum in sinistra parte et
nolunt cum eis aliquem admittere. Legati regis Francieâ€š qui sunt
primi in dextra parte, obtulerunt illos legatos regis Aragonum, pro
ista vice dumtaxat cum eis admittere. Nundum est finis et plus ha-
bebant dilacionis isti legati Aragonie, quam petebant. Ista sunt
posita in deliberacione in nacionibus. Verum de sede eorum relin-
quitur legatis regum et principum, ut interesse conveniant.

In hiis hec versantur pericula et difficultates. Primo si con-
cedatur, quod illi legati, qui non sunt nisi sex, faciant unam nacio-
nem. Ita legati Castelle faciant aliam, et cum non sint in concilio
nisi quatuor, alie due erunt. Ita quod Hyspanie faciant terciam
partem concilii, quod est absurdum, cum non sint nisi legati et sex

a) iuste quote fehlt C', D. bi (J deliberata.

