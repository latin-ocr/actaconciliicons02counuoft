1417 Februar 28. 491

lpse sathan quandoque pretendit dextram pietatis . . . Hac
arte utetur sathan tempore antichristi. In quodam nempe tractatu
de ipsius adventu memini me legisse, quod antichristi discipuli

“ quandoque non recipient elemosinas . . . ut hac arte primo contra

Mendicantes . . . deinde contra alios reddituatos ecclesiasticos tam-
quam bona pauperum detinentes populum valeant commovere . . .
Quid heretici Wicleviste, quid Johannes Huss et Jeronimus, quos
hic nuper tamquam heresiarchas edax flamma consumpsit, contra
ordines . . . et reddituatos ecclesiasticos sub pretextu cuiusdam
compassionis ad pauperes et detestacionis avaricie dixerunt, bene
scitis. Quid si expresse dixissent ecclesiasticorum reditus in favo-
rem hospitalium, leprosariorum et aliorum pauperum debere dimi-
nui, credo, quod non ad pietatem vel reformacionem ecclesie
reputata fuisset talis assercio. Quid ergo dicemus ad illam asser-
cionem supradictam, que dicit pretextu reformationis eccles-ie pre-
fatos ordines Mendicantium diminui, quia leprosariis ethospitalibus
et aliis pauperibus sunt nociva‘? Nonne vobis videtur, quod hic
sathan sub pietatis specie credulitatem intendat . . . Quis enim
ignorat dictos religiosos ad opera pietatis et misericordie et ad ea,
que Dei cultum et pauperum respiciunt patrocinium suis in ser-
monibus, doctrinis et consiliis populum crebrius, efficacius et fruc-
tuosius invitare‘? Antequam beatus pater noster Dominicus predi-
caret, Tholose tot erant hereses, tot errores, devocio populi ad sol-
vendas ecclesie decim-as taliter frigefacta, quod omnes decimas ipsius
'l'holosani et sui capituli archa unica capiebat, etcum episcopatus ille
tunc tantus erat, quod papa <Iohannes 22 septem episcopatus de illo
episcopatu extraxit et sedem Tholosanum in archiepiscopalem
erexit, venit beatus Dominicus et ibidem predicavit, ordinem Predi-
catorem fundavit. Tali modo per eius et fratrum suorum predica-
cione-s conversus est populus et hereses extirpate, quod infra modi-
cum tempus episcopatus valuit centum milia Francorum. Ut ad
hospitalia domosque leprosorum descendam, norunt domini, qui
sunt hic de alma universitate Tholosana matre mea, qualiter Tho-
lose certis in anno diebus predicatores electi de ordinibus Mendi-
cancium et hospitalibus et leprosariis predicant taliter quoad eis
benefaciendum induti . . .

. . . Sathan sicut in aliis ita hic pretendit dextram iuris et
iusticie . . .

Hanc dextram videtur pretendere dyabolus in alio avisamento,
ubi de audiencia confessionum per solos curatos . . . pertractatur

